<html><header><meta charset="utf-8"><title>男神做記者：王宗堯靚仔有着數</title></header><body><h1>男神做記者：王宗堯靚仔有着數</h1><p>王宗堯在《蘋果動新聞》做實習記者生涯眨眨眼去到最後日，終極任務係外勤採訪，當日佢連跑三單記者會，做完就要立刻報料返報館給坐堂的楊淇寫稿。上午十一時許，宗堯到灣仔採訪，入場就見到平日採訪他的記者手足，先打個招呼，不久嘉賓趙頌茹（阿Yu）出現，宗堯攝靚位影阿Yu。<br>之後再趕去金鐘採訪王菀之一單香水活動，「扑咪」做主播訪問王菀之對下月金像獎幾個提名有沒有信心，菀之說：「我問過自己應該有信心，但候選名單都好強，冇信心都應該。」緊接就到九龍城採訪杜德偉紅館騷綵排。綜合全日表現，宗堯自覺自己只得五分，不過，杜德偉、王菀之同阿Yu都話宗堯靚仔有潛質。</p></body></html>