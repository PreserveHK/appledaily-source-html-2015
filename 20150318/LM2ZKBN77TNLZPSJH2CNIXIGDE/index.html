<html><header><meta charset="utf-8"><title>每日一趣：鐵路合併無厘頭 - 李可強</title></header><body><h1>每日一趣：鐵路合併無厘頭 - 李可強</h1><p>昨日一則中鐵（390）和中鐵建（1186）合併傳聞，令兩公司A、H股都大升。<br>查實呢單傳聞來自《中國經濟週刊》對中鐵隧道集團副總工程師王夢恕的訪問，裏面提到「國家層面已經開始研究了」，但相關理據就相當無厘頭。<br>王夢恕列出兩項理由：第一，兩鐵合併可以避免鐵路工程招標時，被鐵總（鐵路總公司）壓價；第二，鐵總欠兩鐵各約千億債務，但因為怕得罪鐵總，兩家公司都唔敢追數。如果得番一間公司，可以話晒事，自然想點就點。<br>阿爺當年分拆鐵路建設公司，就係想要競爭，唔想有壟斷。南車（1766）與北車 （6199）合併，仲勉強可以話係為海外市場；中鐵、中鐵建合併，擺到明就係針對鐵總搵自己人笨，除非最高層領導大石壓死蟹，否則真係好難相信建議會過關。<br><br>李可強</p></body></html>