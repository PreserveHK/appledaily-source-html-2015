<html><header><meta charset="utf-8"><title>隔牆有耳：曾德成助手要熟政治 - 李八方</title></header><body><h1>隔牆有耳：<br>曾德成助手要熟政治 - 李八方</h1><p>由唐營轉做梁粉嘅華人置業主席劉鳴煒MW，盛傳接替陳振彬出任青年事務委員會主席。民政事務局局長曾德成噚日同傳媒茶敍，講明政府人事任命有既定程序，唔可以透露，之但係佢話應該盡量搵多啲年輕人加入，MW掹車邊都係八十後，係咪有機？佢唔評論個別人選喎，「背後評論一個人唔係好啱」。<br>公民教育委員會亦就快換主席，有傳民政局前常秘楊立門係合適人選，但曾德成似乎好心婉拒，「前常秘仲想唱歌喎」。對於該局政治助理徐英偉辭職返娘家民建聯做總幹事，曾德成話𠵱家助手好齊全，如果有好介紹都唔拘，自動請纓都得，但要對政治有興趣，有冇政黨背景都冇所謂，一定會做到無縫交接。</p></body></html>