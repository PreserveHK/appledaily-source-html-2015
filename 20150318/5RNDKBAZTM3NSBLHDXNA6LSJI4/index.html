<html><header><meta charset="utf-8"><title>中環在線：Chanel經典款　減價兩成 - 李華華</title></header><body><h1>中環在線：Chanel經典款　減價兩成 - 李華華</h1><p>自由行大媽不見了，名牌產品紛紛減價求生。繼名錶百達翡麗（Patek Philippe）後，再有奢侈品牌宣佈減價。市場消息指，其中一間最受自由行歡迎嘅名牌Chanel，香港區分店噚日起減價，大部份暢銷手袋同銀包，好似Boy Chanel系列、Classic系列咁，通通減價兩成。<br>以中Size嘅Boy Chanel為例，售價由原本三萬七千七百蚊，大減八千大元，去到兩萬九千七百蚊。消息話，減價原因包括歐元大跌，水貨問題嚴重等等。<br>米蘭站（1150）主席姚君達話，由於歐元貶值，米蘭站入面嘅手袋價格，上個月起已經有所調整。佢指，由於公司嘅貨品大部份由歐洲進口，而且以歐元結賬，所以貨品價格有下調空間，佢順便賣埋廣告話客人可以從米蘭站買到較平嘅貨品。 </p></body></html>