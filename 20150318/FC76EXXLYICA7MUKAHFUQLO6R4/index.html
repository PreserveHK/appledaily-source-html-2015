<html><header><meta charset="utf-8"><title>有律師唔做堅持演戲17年終擔正周家怡被網民激讚好戲</title></header><body><h1>有律師唔做堅持演戲17年<br>終擔正周家怡被網民激讚好戲</h1><p>入行17年，周家怡終於喺港視劇《導火新聞線》做女主角，大家都讚佢索、型、演技出色，皮膚白皙短髮清新硬朗把聲亦好好聽……等等等等，說老實的，觀眾對周家怡留下第一個印象，應該已經追溯至大台套《火舞黃沙》演兔唇女。<br><br>其實周家怡擁港大法律高級文憑，更以十個A佳績畢業，可是她沒有認真想過當律師。考文憑，只為令父母安心，俾佢可以繼續喺戲行尋夢想，事關周爸爸覺得個女入行17年，係17年，都係演二打六角色，故開始為其前途擔心。但周家怡有冇乜嘢plan呢？冇。佢喺《導火新聞線》中演嘅方凝，性格冷靜機智又有衝勁，現實中的周家怡卻是儍儍戇戇的，只想可以一直演戲到永遠。<br><br>近日有周刊專訪了周家怡，她說接拍《導火》時，並唔知自己係主角，又說相信世上只有王維基，先至敢搵佢擔正。<br><br>周家怡當年喺《火舞黃沙》演出確是令人刮目相看，亦令佢鼓起勇氣，主動向大台提出想做「親生女」簽經理人約，但換來對方一句:「其實應該暫時就冇(興趣)嘅……」所以，看畢有關報道，唔少網民都好欣賞她的堅持，還說大台只會浪費演員，以及電影圈正等待她，紛紛為周家怡打氣！</p></body></html>