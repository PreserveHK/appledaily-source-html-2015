<html><header><meta charset="utf-8"><title>隔牆有耳：官場技安激讚AO歌王 - 李八方</title></header><body><h1>隔牆有耳：<br>官場技安激讚AO歌王 - 李八方</h1><p>「AO歌王」楊立門（Raymond）前晚嘅處男演唱會叫好叫座，同八方同樣有幸獲邀成為座上客嘅官場中人，噚日仲回味兼熱論佢嘅歌聲，仲讚Raymond同C AllStar合唱時好似新隊員咁合拍。曾被封「官場技安」嘅平機會主席周一嶽識歌神重歌神，完騷後大讚Raymond好犀利，最like佢唱張學友嘅《你的名字　我的姓氏》：「聽佢唱歌，我真係五體投地，佢唱得好過好多職業嘅歌手」，仲話Raymond幾時想做歌手都得，因為佢有台型又靚仔。<br>其他座上客包括TVB兼華星前高層陳慶祥同佢老婆馬倩衡（Margaret）。聽前AO、廠商會行政總裁黃靜文講，馬倩衡大嘆華星當年走寶：「佢話：華星lost a star（錯失一位巨星）」。</p></body></html>