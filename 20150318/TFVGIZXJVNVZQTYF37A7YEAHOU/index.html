<html><header><meta charset="utf-8"><title>西環集中營：勇武本土派虎視眈眈 - 季陶</title></header><body><h1>西環集中營：勇武本土派虎視眈眈 - 季陶</h1><p>早前立法會主席曾鈺成訪日，接受NHK訪問時曾警告，一旦政改否決，今夏可能會再有年輕人組織大型示威。有立法會議員對季陶說，曾主席非危言聳聽，只要看看立法會外那些留守帳幕變化，就知所言非虛，而曾主席沒有說的，就是下次大型示威，領頭者不會再是泛民、佔中三子或雙學，而是一班勇武年輕本土派，「到時冇人估到會搞到幾大鑊」。<br>該議員說，雖然立法會外的留守者不斷減少，但帳幕數目不變，早前他們更發現有「擴展領土」的情況，包括多了枱椅、部份帳幕由細換大、帳幕數目亦似有增加，議員私下議論，相信有人開始為新一場抗爭「擺定個陣」，「大家估唔係四、五月政府交政改決議案嗰日，就係六月立法會否決政改嗰日，到時睇吓係衝立法會定係再佔領一次金鐘」。<br>該立法會議員笑言，要「多謝」北京及一班土共，因佔領運動結束後，泛民、佔中三子、學聯及學民等組織，「基本上俾佢哋用唔同手法、包括用分化離間手段打散晒，就算再有大型示威抗爭，都唔可能再由呢班『和理非非左膠』領導」，他估計到時那班反水貨勇武年輕本土派會出來，領導抗爭，「睇佢哋反水貨幾激，就知由佢哋帶領運動，一定唔會好似三子咁講愛與和平，隨時會大打一場，分分鐘差人唔只出催淚彈」。<br>周一至周五刊出<br>季陶</p></body></html>