<html><header><meta charset="utf-8"><title>【YouTuber搵銀術】靚仔日裔YouTube巨星　教你上位六式</title></header><body><h1>【YouTuber搵銀術】<br>靚仔日裔YouTube巨星　教你上位六式</h1><p>現年僅24歲之靚仔日裔美國人Ryan Higa，於YouTube打滾9年，現已成為美國其中一名炙手可熱的的網絡紅人。憑過去一直「認真拍膠片」大放笑彈，已令其YouTube頻道，擁有近1400萬訂戶，比當紅女歌手Taylor Swift高出200萬，累積點擊23億次。<br> <br>據外國傳媒估算，其身家高達200萬美元。對於身家銀碼，Ryan只表示不論收入及點擊，均一年比一年好。收入來源方面，主要來自YouTube的廣告分成，另有大部份為其他廣告、代言收入，「收入年年都唔同，冇固定，但我可以靠YouTube分成，過一個好舒適嘅生活。不過如果對比香港生活指數來講，我賺嗰啲真係唔算好多。」<br> <br>他表示，現時競爭激烈，要保持高人氣難度高，其他新晉YouTuber，如果希望上位，他有以下貼士：<br> <br>1：上載影片要有持續性，如果第一個月上載10條片，第二個月卻零產量，此是大忌<br> <br>2：要做自己，因為觀眾睇你，是因為你有性格<br> <br>3：與觀眾互動、交流，可從中得到不少靈感<br> <br>4：面皮夠厚，不要因負面留言而被打沉，要從中選取有建設性的意見<br> <br>5：植入廣告時勿忘初衷，勿因為應廣告客要求，改變影片原本內容<br> <br>6：時刻留意Google的演算法（Algorithm），隨遊戲規則改變策略<br> <br>記者：倪敏慧<br>攝影︰何家達、馮就康</p></body></html>