<html><header><meta charset="utf-8"><title>吳綺莉：卓林仲喺醫院</title></header><body><h1>吳綺莉：卓林仲喺醫院</h1><p>現年四十二歲的吳綺莉，一九九九年為成龍未婚誕下小龍女吳卓林後，多年來與女兒相依為命，上周驚爆她涉虐女被捕，震驚娛樂圈，卓琳於事件曝光後，已入住大埔那打素醫院，由社署照顧。<br>昨日大約五時，化了淡妝及戴黑超的吳綺莉駕車離開大埔汀角路寓所，記者問她至今可有見過女兒？她最初沒有回答，記者一再追問，她才開腔說：「冇見過！我真係冇嘢講！」然後便駕車直駛大坑買麵包及兩碗麵，之後再駕車駛到渣甸山衞信苑，在屋苑泊車期間，吳綺莉被大批衝入去的傳媒追訪，顯得有點不耐煩，問她到上址是否探卓琳？她說：「唔係呀！佢唔喺度呀！佢仲喺醫院呀！你哋唔好再跟我啦！我遲啲會出嚟交代㗎喇！」對於卓琳何時出院？她也以不知道作回應。<br>另外，昨日分別有雜誌報道，指吳綺莉母親患有精神病，試過舞刀迫吳綺莉抱女由上海回港向成龍拿錢，又爆吳綺莉接受內地傳媒訪問，曾經說過教女方法包括體罰及責罵，卓琳試過因為講大話而被她用皮帶抽打及頭頂字典罰企三個小時。<br>採訪：羅德光<br>攝影：李志明</p></body></html>