<html><header><meta charset="utf-8"><title>職場慧眼：可以點指點？ - 張慧敏</title></header><body><h1>職場慧眼：可以點指點？ - 張慧敏</h1><p>「我是一個秘書及行政人員，學歷有Top-up Degree程度。工作了年半，但是我已經轉過兩份工。第一份是在MTR做了半年Temp Admin Assistant。現在第二份主要工作是秘書，但同時都要做全組同事的Admin（有四人不包括我，部門多於十五人）。工作的都是大公司，但我不喜歡做秘書，反而我想做Clerk or Admin的工作。所以我想找新的工作。可能是我面試技巧有問題，還是請我去見面的都是大公司，不怕沒有人見工，所以都沒有回音。我寄出了五十封信，大約有十份邀請我去面試，但是全軍覆沒。我老闆都知我想走，叫我交咗信先搵工，但是我怕找不到工作而未交信。這令我苦惱非常。請問你有沒有甚麼suggestions嗎？請你指點一下我啊！」<br>老老實實，你盲頭烏蠅般搵工，寄五十封求職信有十個面試，命中率可說奇高，亦證明請人真係難！ <br>你來來去去講來講去，我對你究竟想點完全毫無頭緒。你初出茅廬正在當紮當打的年齡，依你所述你做的職位雖然叫秘書，但加埋超過二十人，你做的工作就是和秘書性質差無幾的admin工作，總之事無大小一腳踢，公司上下對內對外都有機會接觸認識，學習實習增廣見聞，這可是個很多人夢寐以求的機會，你喜不喜歡也好，應該盡本份把工作做好再說。<br>但你搵工搵到你老闆都知如此公開，被老闆開口叫你辭工叠埋心水去搵工，你的工作表現如何不問而知。但原來你未搵到工不打算辭，我要問句你想點呀？<br>初入職場不清楚自己志向不出奇，始終社會經驗及接觸各行業的機會都少，我理解。打工仔有騎牛搵馬的心態亦很正常，不過最起碼都要先學識騎牛，才有資格想換馬，否則撞上靚馬都得馬無所用，你識騎咩？<br><br>張慧敏<br> http://www.facebook.com/HKcareerdoctor </p></body></html>