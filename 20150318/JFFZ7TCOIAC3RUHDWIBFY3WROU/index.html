<html><header><meta charset="utf-8"><title>秋生爆齊昕好傾約Band房聽歌甩底</title></header><body><h1>秋生爆齊昕好傾<br>約Band房聽歌甩底</h1><p>特首女梁齊昕昨日在facebook連環貼文，自爆遭母親推向牆、掌摑腳踢及爆粗指罵，又控訴父母不准許她叫救護車入醫院，狂呻作為一個普通市民，沒有法律權利等，隨即引來全港關注。<br>自言跟齊昕是朋友的黃秋生，昨日接受本報電話訪問時，被問到知否齊昕的情緒是否出現問題？有沒有跟齊昕聯絡？他說：「有同佢傾偈，噚晚（前晚）都冇事！噚晚先有聯絡，佢冇嘢喎！本來約咗出嚟聽歌，佢話去唔到台灣聽我唱歌，咁我叫佢上嚟band房聽，佢仲好開心話好，後來收到佢message話瞓過龍嚟唔到！」<br>問秋生會否再致電齊昕關心一吓？他表示：「唔會啦！好似好八卦，我唔係咁嘅人，最怕參與人私事！（平日跟齊昕話題是甚麼？）都係講吓party，講吓買衫！」問秋生可會將與女兒相處之道提議給特首？秋生則認為每個人都不同，不知道別人家事，不會教人如何教仔女。<br></p><p>劉俊輝暗示合約解決</p><p>至於，之前因為齊昕突然缺席電影《男極探射燈》，導演劉俊輝一度舉行記者會鬧爆，但又表示有合約在手，可能會告齊昕告到底，又或者大方算數。昨日致電劉俊輝問電影進度，他自爆已經正在調配角色中，似乎合約問題已經解決。不過，他接受電話訪問時卻似有難言之隱：「已經有人選，角色調動緊！搞緊！唔講得住！」本來有機會跟齊昕合作的曹查理則表示：「同佢唔熟，唔好搞呢嘢！有睇新聞，呢條真係儍女嚟架！唔評論喇！呢個好危險，係危險人物！」<br>吳若希昨日出席活動時回應齊昕事件表示：「我自己都試過有情緒病，有情緒病時可能有啲行為做咗係自己唔知點解，我都希望佢健健康康。」糖妹則表示：「玩到咁大，真係唔識答喎！大家唔好太在意，畀啲空間佢，我冇留意佢，唔會留意負能量嘅嘢，冇興趣睇。」<br>而邵音音則表示會怪責齊昕，她說：「父母唔愛錫你就唔會供給咁多教育畀你，係特首個女，有義務做番特首女兒榜樣，希望佢唔好再令父母難堪，全世界喺fb睇到，會諗香港點會咁㗎！」歐錦棠則於facebook寫道：「家和萬事興，家暴要報警。」<br>採訪：小米、卓寶花<br>攝影：馬建華、黃曉妍</p></body></html>