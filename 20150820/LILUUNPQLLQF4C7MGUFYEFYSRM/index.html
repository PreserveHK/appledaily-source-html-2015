<html><header><meta charset="utf-8"><title>新碟擺自己上枱兼爆粗陳冠希：啲女仔唔要面</title></header><body><h1>新碟擺自己上枱兼爆粗<br>陳冠希：啲女仔唔要面</h1><p>陳冠希（Edison）自2008年淫照風波後，與傳媒關係變得越來越僵，上月他在北京出席活動後，發現記者偷拍他香車藏嬌，隨即大動肝火，更帶攝影機衝前反拍記者洩憤，但原來Edison在本月15日推出與MC仁及廚房仔合作的新專輯《三角度（二）》中，更憑歌寄意，自爆早已計劃反拍記者。</p><p>自嘲冇面冇錢</p><p>Edison在新碟中的其中一首新歌《閃閃》，歌詞中寫着「做咩而家你要遮住你塊面，早尊重我就唔會有呢個問題出現」，將他對被狗仔隊偷拍的不滿完全唱出來。而他又分別於多首歌投放自己的故事，除了講媾女，更爆粗揶揄好多女仔唔要面，最初可開心食雲吞麵，但好快就X口X面。<br>不過他在另一首歌《東方快車》入面，提到「感謝台灣台妺，簡直係極品」就明顯對舊情人洪文安（Ann）念念不忘。<br>另外，Edison還以「嗰次嗰件事」來自嘲淫照事件，令他冇晒面又冇晒錢，又重提2月他在Instagram貼文高呼「I AM A CHINAMAN AND I AM PROUD!!」（我驕傲身為中國人）時，被網民寸爆他明明是加拿大籍，他在新歌《神》入面唱住回應：「我係中國人 就算出世揸住加拿大嘅身份」，一而再強調自己是中國人。<br>不過，專輯內的歌，不少歌的歌詞都東一忽西一忽，就像有太多說話要講，只要啱音便將歌詞放進去，如Edison在另一首歌《天外有天》唱自己：「我啲病徵又嚟，抑鬱癲癇精神分裂輕佻驕傲冇大冇細，犯罪傾向已經接近緊張，自殺傾向，過度活躍症，我要鎮靜，深呼吸一口外星嘅氣味，成班兄弟準備登機，粉紅色底褲跌晒落地……」樂迷未必容易明白。<br>此外，黃榕（Gloria）昨日在深水埗出席電腦商場活動，自爆跟Edison拍過拖的她被問Edison在新歌唱港女拜金，Gloria即說：「一定唔係講我，我唔拜金，我係願意捱窮嘅女人嚟，所以佢講嗰個拜金港女一定唔係我。」<br>撰文：李察</p><p>玩嘢歌詞精選睇</p><p>Edison全碟收錄10首歌，似乎有好多說話要講的他，將要講的分佈在不同歌曲中，明不明白就係睇IQ喇。</p><p>冇晒面事件</p><p>突然有把聲音喺我耳邊<br>陳冠希最近你死喺邊<br>嗰次嗰個事件<br>令你冇晒面 冇晒錢<br>睇啲報紙你個樣唔多見<br>人哋話你成日喺度發癲<br>咁樣落去<br>好似 好似唔係好掂<br>（節錄《神》）</p><p>鬧爆貪錢女</p><p>閃閃 宇宙啲女仔真係唔要面<br>真係唔係好掂<br>小心啲女仔淨係淨係為咗你啲錢<br>淨係為咗啲錢<br>開頭開心食雲吞麵<br>快變x口x面<br>（節錄《閃閃 》）</p></body></html>