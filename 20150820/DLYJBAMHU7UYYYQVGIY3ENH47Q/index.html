<html><header><meta charset="utf-8"><title>女神tea time：跌市也有大贏家 - Fifi</title></header><body><h1>女神tea time：跌市也有大贏家 - Fifi</h1><p>大市陰乾式咁跌，損手之餘仲悶到一個點，所謂長痛不如短痛，在下真係寧願佢痛痛快快跌盡佢，然後起死回生。劣勢未轉，你灰又唔代表人人同你「灰機together」。以下四大市場人人唱淡，但贏家仍然有。<br><strong> 1.零售市道：</strong> 內地人冇錢，香港零售增長自然慢落嚟，奢侈品藥房撐唔起舖租，其他類型嘅舖頭真係要叫一句：機會嚟啦，飛雲！香港租金正常化，令零售行業比例會更平均多元！<br><strong> 2.人民幣：</strong> 人仔呢兩日叫做喘定，但唔少大行繼續唱淡，有大行更喊跌多6%。人仔貶值令其他亞洲貨幣跟跌，香港人去旅行更化算。香港人捱咗咁多年弱港元，仲唔到我哋享受平價旅遊嘅樂趣？另外，認真嘅，人仔貶值變相輸出通脹，變相美國更加冇咁急於加息，耶倫壓力自然down！<br><strong> 3.黃金：</strong> 金價喺低位徘徊，你同我都有着數！點解？天津之所以有咁多山埃，就因為要土法煉金。𠵱家黃金需求下跌，咁更加冇必要咁多山埃，生態危機都冇咁大呀！<br><strong> 4.股票：</strong> 股市陰跌，老散都可以受惠！報價機都唔使睇，時間多咗，畀你靜落嚟嘅機會大咗，隨時一個唔覺意，畀你諗到一盤生意出嚟！下一個朱克伯格仲唔係你？<br><br>Fifi<br>本欄逢周二、四刊出<br> http://www.facebook.com/lovefrystock </p></body></html>