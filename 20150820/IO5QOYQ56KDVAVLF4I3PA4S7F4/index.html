<html><header><meta charset="utf-8"><title>【優質馬系列】投選最具潛力拍賣馬</title></header><body><h1>【優質馬系列】<br>投選最具潛力拍賣馬</h1><p>買股票有所謂優質股，同樣道理，馬亦有優質馬，如果畀你搵到三幾隻優質馬，新季隨時可以帶來豐厚回報。<br>我哋一連五日，每日都會推出四匹唔同系列嘅優質馬畀大家參考，各位亦可以玩埋一份，投票選出自己心水馬，而呢批優質馬亦會收錄喺季前出版嘅一本特刊之中。<br><br>馬名：金獅福將<br>馬房：霍利時<br>馬主：香港木球會團體<br>年齡：4歲<br>評分：71<br>簡評：身價350萬，一度受傷患困擾，否則成就必不止於此，猶幸康復並趕及在上季結束前重響勝鼓。出道兩季僅四戰，成績兩冠一殿一第五，全跑1000米直路賽，天生忠心有質素，只要健康保持正常，長線應值約85分，前速後勁兼備，轉彎路程不相信不勝任。<br><br>馬名：英才<br>馬房：容天鵬<br>馬主：梁麟炳<br>年齡：4歲<br>評分：71<br>簡評：身價350萬，暫未失過前四名，11戰兩勝六位三殿，前季拍賣馬價廉物美，四班起步至今加了19分，肯定仍有上升空間。贏1200米起家，其後轉1400米照樣後上贏馬，韋達五策兩冠兩季一殿，人馬合拍。<br><br>馬名：醉中意<br>馬房：方嘉柏<br>馬主：蕭劍新<br>年齡：4歲<br>評分：60<br>簡評：身價420萬，上季11戰兩冠三亞一殿一第五，獲獎金比率逾六成，水準穩定。轉谷草後明顯更上一層樓，至今兩捷皆贏谷草1200米，全闊A欄及狹窄C欄都曾勝出，現評60分佔優，以馬房一貫作風，今季勢在谷草再贏。<br><br>馬名：變出美麗<br>馬房：告東尼<br>年齡：4歲<br>馬主：郭羅桂珍<br>評分：52<br>簡評：身價400萬，上季未熟跑過兩場，仍分別得三、四名，可見並非庸材，新季四歲成熟勇進，馬房必定好好利用，估計季初已會搶攻，在目前評分大有作為，由大馬主郭少明主掌的「美麗」系馬出名好鬥志，此駒大可長線跟進。<br><br>【請按此投票】 http://s3.amazonaws.com/nxtomohtml5/votinggame/index.html  </p></body></html>