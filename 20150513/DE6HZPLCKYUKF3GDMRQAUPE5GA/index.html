<html><header><meta charset="utf-8"><title>求驗客手記：槍手遭門線技術絕殺</title></header><body><h1>求驗客手記：槍手遭門線技術絕殺</h1><p>門線技術終於發揮佢哋功效嘞！喺阿仙奴前晚主場對史雲斯場英超，場波去到85分鐘嗰陣，史雲斯左路斬個波入禁區，巴菲迪比高美斯銅頭一搖，阿仙奴門將奧斯賓拿飛身拍番個波出嚟。就咁睇，真係好難判個波完全過咗白界未，不過球證費特望一望隻錶嘅訊號之後，決定判入球有效（小圖），結果槍手就以0:1輸畀史雲斯。今場係阿仙奴21年嚟連續五場英超排同一個正選陣，估唔到輸波收場。賽後佢哋35戰得70分排第三位，只係比36戰得68分嘅曼聯多兩分，如果下周日作客曼聯有乜冬瓜豆腐，隨時連三哥位都保唔住，所以到時一定要搏命同佢死過。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>