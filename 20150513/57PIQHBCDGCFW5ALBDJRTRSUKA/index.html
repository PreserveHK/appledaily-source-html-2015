<html><header><meta charset="utf-8"><title>馮仁昭四圍超：FAITH新成員裸照引基民 - 馮仁昭</title></header><body><h1>馮仁昭四圍超：FAITH新成員<br>裸照引基民 - 馮仁昭</h1><p>組合FAITH前成員蔡子軒（Wave）之前自爆自己都唔知俾人踢出局，經理人公司隨即宣佈新成員鄧鈞耀（Dawn）同埋楊柏麟（River）加入。噚日有讀者透過本報爆相爆片，提供咗Dawn全裸瞓喺度嘅相，另外又有讀者指Wave冇練舞走去陪男性密友YouTuber「咖喱張」，兼獲對方拍片力撐，而Wave未入行前則經常出入同志吧，跟FAITH官網指Wave私務繁多、無法兼顧工作口徑一致。<br></p><p>同志網瘋傳</p><p>FAITH新成員亦被大起底，21歲嘅Dawn之前叫做Edmond，讀書時參加過校草比賽，噚日有讀者Yau Cherie提供一張Dawn改名前，喺fb用裸照做頭像嘅相。見佢瞓喺到用一個迷濛嘅眼神凝視鏡頭，張相更喺同志網瘋傳，其中一張仲只係着住底褲瞓床嘅chok樣相。而另一位新成員River，多年前上過無綫綜藝節目《變身男女chok chok chok》扮女人，佢陰聲細氣呃到森美相信佢係女兒身，仲同對方咀嘴，森美接受電話訪問話：「冇印象喎！咁似何韻詩嘅！」<br>撰文：馮仁昭</p></body></html>