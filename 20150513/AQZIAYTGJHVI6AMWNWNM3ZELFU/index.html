<html><header><meta charset="utf-8"><title>鳩嗚乜乜乜：樂富有海豚湯飲？</title></header><body><h1>鳩嗚乜乜乜：<br>樂富有海豚湯飲？</h1><p>今日飲咗海豚湯未呀？食唔食日本人嘅卵呀？<br>樂富UNY美食廣場一間拉麵店，真係嚇死人唔賠命，餐牌其中一道菜式係「Dolphin Soup」（海豚湯，圖），睇番中文其實係豬骨湯底。至於日式蒸蛋的日文應該係「茶碗蒸」，但餐牌就譯成「日本人卵」。      </p><p>＃滑蛋直譯Huadan</p><p>咁仲未夠騎呢。日式什（雜）菜譯成「What Shavings」，但話晒呢兩個都仲係英文字吖，而滑蛋嘅英文竟然係普通話拼音「Huadan」！<br>而且，餐廳仲搞大胃王比賽，因為「日本大和牛肉」，英文係「Japan and Japan Beef」，日文係「日本秆日本燑牛肉」，即係除咗有牛肉之後，仲有成個「日本」畀你吞落肚。（雖然費清每次去日本shopping都好想咁做。）<br>費清同事噚日去現場，見到餐牌部份嘅英日譯文已經遮住咗，疑似老細話餐牌係交畀一間廣告公司整嘅，估唔到對方譯錯晒。UNY就話跟進中。<br>餐牌相片喺ushb.net特區聯合交通網fb等流傳，而且仲傳埋去日本㖭。唉，估唔到呢類繙譯出錯嘅笑話，竟然由內地傳到嚟香港，失禮。睇怕最開心係689，中港真係融合喇。<br>＃要生計，也要生活 ＃毋忘初衷<br>費清</p></body></html>