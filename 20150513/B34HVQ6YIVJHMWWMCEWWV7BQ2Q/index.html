<html><header><meta charset="utf-8"><title>與嘉穎短訊傳情嗌Honey陳凱琳甜笑：隨意寫</title></header><body><h1>與嘉穎短訊傳情嗌Honey<br>陳凱琳甜笑：隨意寫</h1><p>現年23歲的陳凱琳（Grace）與45歲鄭嘉穎，早前合作拍劇即傳暗撻發展「父女戀」，雖然二人至今仍堅稱只是朋友關係，但Grace繼素顏出入嘉穎寓所斷正後，昨日再有雜誌刊登她頻密跟一位暱稱是「KC」的人以短訊互聯，對方更一度以「Honey」稱呼她，證明兩人戀情發展已再踏前一步。<br>昨晚Grace出席電影《上帝的男高音》於尖沙嘴舉行的慈善首映，甫到埗即被傳媒包圍，追問跟她互傳短訊，並以「Honey」稱呼她的KC，是否就是英文名叫Kevin Cheng的鄭嘉穎？Grace即笑言：「冇印象有收過！我都有睇報道，睇完都有諗吓自己有冇寫過登出嚟嗰啲嘢，但諗唔到，我諗有寫，都只係隨意寫。」</p><p>預告拖手</p><p>問Grace的手提電話如何輸入嘉穎的名字？她說：「我入全名，嘉穎咁囉！」笑問她與嘉穎之間可有甜蜜暱稱？互叫BB？Grace笑謂：「只係叫我Grace，所有人都係叫我Grace，連凱琳都好少人叫。」她又表示，今次傳短訊被偷拍，以後會更加小心。<br>談到與嘉穎戀情進展，Grace雖表示沒有進展，但就全程甜笑，又表示不心急。問她可期待首次約會？她說：「冇乜咁諗，發生咗先去諗，想出街係想傾多啲偈，互相認識一下。」問她可會主動約會嘉穎？Grace則認為這個年代，男約女或者女約男都很平常，她又說：「畀啲空間我哋，有新發展會同大家講，但就算見到我哋都唔使咁驚奇。」Grace更預告將來拍拖不介意拖手，她表示：「呢個係正常行為（指拖手），大方啲仲好！」<br>另外，昨晚有出席首映的陳少霞表示將會客串拍青春片，她說已有十多年沒有拍戲，今次會客串兩日。<br>採訪：藍文浩<br>攝影：陳慧安</p></body></html>