<html><header><meta charset="utf-8"><title>每日一趣：炒股要睇開乜會 - 黃尹華</title></header><body><h1>每日一趣：炒股要睇開乜會 - 黃尹華</h1><p>內地各式會議繁多，文山會海係特有國情。領導人熱衷出席會議出風頭，各級政府單位又熱衷搞啲乜會物會，可以公款吃喝旅遊，大家各取所需。內地股民要識得炒會議行情，關注兩會、政治局會議、中央經濟會議呢啲高層會議，已經係基本功。想更上一層樓，就要睇埋其他特式會議。<br>噚日核電股爆升，因為5月21日北京將開核能國際大會，屆時將有多位有份量領導人出席講話，不少人博會有重磅政策出。又例如，工信部將於今日舉行2015智能製造國際會議，呢幾日工業4.0概念股一路被炒上。<br>上個禮拜，北京開咗第六屆中國國際電腦網絡與資訊安全展覽會，A股國產軟件股炒足成個禮拜。A股而家唔講基本因素，股民只睇有冇消息，呢啲大會細會就最容易炒作，開乜會就炒乜板塊。<br><br>黃尹華</p></body></html>