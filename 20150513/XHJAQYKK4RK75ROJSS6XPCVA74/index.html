<html><header><meta charset="utf-8"><title>外星圖寶：A貨陽菜</title></header><body><h1>外星圖寶：A貨陽菜</h1><p>日本組合AKB48下個月就會舉行人氣總選，昨日參選成員嘅拉票海報已全部曝光，最具話題性嘅一定係峯岸南，佢喺海報上面竟然扮隊友小嶋陽菜，擺個同陽菜本寫真集封面一模一樣嘅甫士，幾可亂真。連剛剛喺紐約出席Japan Day活動嘅陽菜，都大讚扮得似。至於指原莉乃張海報就似足選議員嘅海報，佢近日仲罕有咁拍咗輯性感水着相㖭。</p></body></html>