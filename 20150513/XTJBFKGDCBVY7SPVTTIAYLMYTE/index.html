<html><header><meta charset="utf-8"><title>隔牆有耳：馬恩國：沒共產黨沒中國 - 李八方</title></header><body><h1>隔牆有耳：<br>馬恩國：沒共產黨沒中國 - 李八方</h1><p>自比岳飛咁愛國嘅民記大律師馬恩國，噚日喺港台《視點31》節目同法政匯思召集人任建峰激辯《國安法》，其間爆出一句「沒有共產黨即沒有中國」，嚇到任建峰話呢句若然成立，相信宋元明清嘅古人，都會激到喺墳墓跳返出嚟。馬大狀自知講錯嘢，即場補鑊話一時「口誤」，澄清自己意思係「沒有共產黨，就沒有中華人民共和國」。馬恩國語焉不詳，可能因為佢係番書仔，英文好過中文，聽佢講英文粗口幾咁流利就知。<br>任建峰節目後則喺fb話「原來岳生很喜歡說英文」，喺化妝間更「只有英文、沒有中文」，同時指：「值得一讚的，就是岳生絕對是一個有風度的人。政見可以不同，但應讚就要讚」。</p></body></html>