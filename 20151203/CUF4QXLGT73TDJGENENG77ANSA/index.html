<html><header><meta charset="utf-8"><title>小小花盲撐TSA - 陳也</title></header><body><h1>小小花盲撐TSA - 陳也</h1><p>狼凸一直唔停口講遇到的「五歲小孩」，終於被民x聯搵到。不容置疑，小孩遲早變小花，今日在立法會讀稿唱好小三TSA的小妹妹，N年後就是憑老人院輪椅票和掌心雷鐵票打殘泛民大佬的小花！<br>小花是這樣煉成的：強撐TSA！盲撐政府！小小花，超越淨心大媽，眼不眨一下，公開支持TSA的大道理，大家洗耳恭聽：<br>1，最好日日考TSA，咁當天就冇功課，大把時間玩！（教局補鑊下令，TSA考期中，不能發功課。）<br>2，TSA唔使溫書，成績不公開，我亂咁答，阿媽都唔知，冇人會鬧我。（校長被局長照肺，食得鹹魚抵得渴，頂唔順的話，跳槽去港大做校長。）<br>3，TSA令我變得更強，我要贏在起跑線！（好打得，你有接班人了。）<br>4，TSA好易，我考得好開心，吳局長係nice guy。（十二校委，快投票選小小花做主席。）<br>5，我阿爸說必須認同TSA、支持政府，讀國際學校根本唔愛國。所以，就算TSA要我死，我都願意！（TSA中的ISIS！只得九歲！狼特首，你威過巴黎恐襲首腦！） </p></body></html>