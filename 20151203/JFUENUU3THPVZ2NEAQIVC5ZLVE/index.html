<html><header><meta charset="utf-8"><title>隔牆有耳：靚女政助「捉摸」郭榮鏗 - 李八方</title></header><body><h1>隔牆有耳：<br>靚女政助「捉摸」郭榮鏗 - 李八方</h1><p>環境局局長黃錦星去咗巴黎參加氣候峯會之際，環境局局長政治助理區詠芷Michelle噚日就喺立法會走廊現身，其間肉緊捉住公民黨郭榮鏗Dennis隻手，繼而用手機起勢咁影，唔通Dennis魅力大到連靚女政助都俾佢俘虜？<br>查實區詠芷只係響應Earth Statement嘅行動，呼籲各國領袖積極應對氣候變化兼承諾節能減廢；佢捉實Dennis隻手，只係想對方簽名支持，而Dennis見個活動有意義，亦都唔介意俾人畫花隻手。<br>除咗郭榮鏗，會計界議員梁繼昌都有參加行動，仲話不惜摸黑沖凍水涼，但話明室溫起碼有20度先至會沖。</p></body></html>