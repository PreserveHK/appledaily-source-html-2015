<html><header><meta charset="utf-8"><title>756億中的一罐一毫 - 陳也</title></header><body><h1>756億中的一罐一毫 - 陳也</h1><p>立場新聞調查，各區汽水罐回收底價，香港仔最高，一罐一毫。<br>你沒眼花，是跌落地都無人肯彎腰去執的一毫子。低處未算低，香港仔已經是回收神價，去到大角嘴和藍田，三個鋁罐才賣得一毫子。阿婆阿公要執多少個才夠開飯？唔，條數由建制派計吓，就知高鐵如果停止撥款被爛尾，總損失是756億。756不是689，但震懾風水的程度相若。迷信甚至盲信數字的建制陣營仿彿已經破產附身，不斷預警：唔可以斷水喉！一斷就渣都無剩！咁，756億，要執多少個汽水罐？沒有全民退保只靠自己日執夜執的基層長者，全香港估計有廿萬，每分鐘執兩個，執多少年，才夠找清高鐵這筆孽賬？傳媒最愛「套現」，計吓756億可以買到多少袋米（不是吳局長五蚊托一包那條數）、夠多少市民坐免費地鐵、吃多少餐好正的放題、去日本賞幾多回好靚的紅葉、替鉛水屋邨換到多少條鉛水喉、請到幾多個首副、幫警隊揹到幾多單官司、給D7689五千萬分手費多少次……！756億，兌換成N個一毫，堆起來，一定高過西九ICC！</p></body></html>