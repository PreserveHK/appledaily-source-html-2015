<html><header><meta charset="utf-8"><title>求驗客手記：德國兵情變潮未完</title></header><body><h1>求驗客手記：德國兵情變潮未完</h1><p>正所謂事業得意，情場就失意，德國上年勇奪世界盃，可惜一眾功臣陸續傳出情變消息，好似門將紐亞、中場舒韋恩史迪加（小豬）同奧斯爾，奧斯爾更被前女友曼迪唱佢爛滾㖭。德國隊最新甩拖成員輪到漢諾威門將薛拿，日前佢接受《圖片報》訪問時，就坦承已經同拍拖三年嘅女友瑪蓮分手，具體原因就話因為私隱而唔想公開。薛拿二十五歲仔已經事業有成，又高大，我求大俠覺得佢應該好快好似小豬咁，搵到網壇索女伊娃諾域咁嘅新女友。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>