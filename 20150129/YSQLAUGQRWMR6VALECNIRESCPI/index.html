<html><header><meta charset="utf-8"><title>求驗客手記：孔卡返中超好搵過尼馬</title></header><body><h1>求驗客手記：孔卡返中超好搵過尼馬</h1><p>前廣州恒大球星孔卡返嚟中超，但唔係去恒大，而係加盟上海上港。上港星期三宣佈，佢哋成功由富明尼斯羅致孔卡，等孔卡過埋體測，交易就正式落實。內地傳媒話，呢次轉會費成三百四十萬美元，但最誇張嘅係人工，孔卡會獲得一千零八十萬美元（約八千四百萬港元）嘅稅後年薪，高過佢之前喺恒大份人工成三百萬美元。呢個人工仲高過喺巴塞隆拿搵食嘅尼馬！另外，恒大亦好大方，喺微博度歡迎孔卡返中超，期待下季嘅比賽。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>