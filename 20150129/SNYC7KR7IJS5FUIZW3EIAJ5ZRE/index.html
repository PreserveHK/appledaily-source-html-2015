<html><header><meta charset="utf-8"><title>「習近平對改革有誠意」 　李柱銘信京會開閘</title></header><body><h1>「習近平對改革有誠意」 　<br>李柱銘信京會開閘</h1><p>【本報訊】泛民與政府就人大八．三一框架僵持不下，民主黨創黨主席李柱銘根據過去政改談判經驗，相信北京到最後關頭會讓步，「今次中央未曾轉變過、未退過，所以我唔相信去到尾就係咁」，強調不反對泛民與政府就政改談判，但前提是必須改變人大八．三一落閘框架，又相信國家主席習近平對改革有誠意，對他「開番個閘」仍存一絲希望。<br>記者：林俊謙</p><p>民主黨創黨主席李柱銘接受本報專訪時表明，不能接受泛民在人大八．三一決定下「袋住先」，又稱中央由二○○七、○八雙普選，到二○一二年政改爭議，每次都說「袋住先好過冇」，「次次都袋住先，次次都唔知袋到幾時，呃得幾多次？我睇唔到今次袋住先，幾時會有真普選」。<br>李柱銘相信，一旦今次「袋住先」，中央很可能永遠保持假普選，「佢若然搵個仲衰過梁振英出嚟做，咁香港人點算？我情願佢委任，咁香港人仲可以嘈北京，但假普選後，北京就可以話係你哋選出嚟，咁香港人咪啞子食黃連？」<br>李柱銘坦言，覺得泛民與政府可以談判，但無理由在人大八．三一框架之下進行，因為在人大決定下，候選人只能由北京透過建制派主導的提委會欽點，「中央要揭番起個籠，咁先有得傾，要有一個民主派可以入閘同出閘嘅方案」。</p><p>“睇咁多次政改，每一次都有爭議性，但每一次臨到尾都有轉變。”</p><p>雖泛民與政府就政改僵持不下，但李認為政改不會就此告終，相信北京到最後關頭會讓步，「睇咁多次政改，每一次都有爭議性，但每一次臨到尾都有轉變，但今次中央未曾轉變、未退過，所以我唔相信去到尾就係咁」，又稱當年與時任港澳辦主任的魯平，就《基本法》中政改條文爭拗時，魯平指中央「只能讓一次」，近年就有中央在二○一二政改談判尾段，突讓步接受民主黨超級區議會方案。<br>李柱銘相信，中央現時在習近平高度集權下，其實絕對可以「開番個閘」，「我仍然有一線希望，因為我覺得習近平係有啲改革誠意，若果唔係咁多任國家領導人，個個把口都反貪污，但邊個有佢做得咁勁吖」。</p></body></html>