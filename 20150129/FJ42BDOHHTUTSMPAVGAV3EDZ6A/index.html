<html><header><meta charset="utf-8"><title>求驗客手記：塞內加爾出局賴韋斯咸</title></header><body><h1>求驗客手記：塞內加爾出局賴韋斯咸</h1><p>塞內加爾喺非國盃出局，韋斯咸遭殃！效力韋斯咸嘅塞內加爾國腳迪亞法沙高月初話自己背部受傷，所以冇入選踢非國盃，但佢唞咗冇耐就復出，仲喺周日場英足盃入波，幫韋斯咸以1:0淘汰布里斯托城。塞內加爾見到沙高咁快復出，條氣梗係唔順啦！咁啱，喺周二非國盃分組賽尾輪，塞內加爾（白衫）以0:2輸咗畀阿爾及利亞，小組得第三名出局。可能塞國足總喺嬲嬲地之下，決定向國際足協投訴，要求禁止沙高喺非國盃期間為韋斯咸上陣。如果真係告得入，沙高就唔可以喺之後對利物浦同曼聯嘅聯賽上陣嘞。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>