<html><header><meta charset="utf-8"><title>東主夫婦曾塞麵條入客人口</title></header><body><h1>東主夫婦曾塞麵條入客人口</h1><p>【本報訊】辯方昨求情指被告羅坤華絕非「惡死睖瞪」，犯案亦屬一反常態，記者昨訪問幫襯的街坊，他們均指老闆及老闆娘「冇乜嘢」兼「幾好人」，有人更特地由觀塘前來買麵。</p><p>店內貼「冇心買唔好問」</p><p>惟有附近店舖的職員聞言即笑笑口稱：「係呀，個老闆好惡，兩公婆都惡！」試過有客人因拒絕交易，遭人手執麵條塞入口。<br>記者昨日到案發地點羅坤發粉麵廠，見到店內貼有多張「溫馨提示」，例如「冇心買唔好問」、「勿動手」、「再問多取膠袋每個五毫」、「請自行看價錢牌」、「買貨後不能退款退貨」等。粉麵店昨由羅妻坐鎮，記者問她丈夫入獄一事，她先顯得錯愕，隨即表示：「老闆去咗旅行，你等老闆旅行完返嚟答你啦！」她只肯說生意難做兼不時要受氣，更謂：「我都唔想惹事非……用粗口鬧，又鬧你執笠！」她不諱言「真係好難頂」。<br>至於附近街坊及店舖職員，則對被告施襲一事不知情，附近小店店東坦言，街市客的確「幾麻煩」，會「望嚟望去摸嚟摸去都唔買」，他笑言客人被罵亦屬「抵死」，但始終「打人就唔啱」，並強調「老闆真係好惡，成日鬧人」。他猶記得曾有客人幫襯時，指羅氏夫婦「秤多咗」，拒絕交易，雙方在街上起爭執，其間有人竟手執麵條塞入客人口中，客人最後氣沖沖離開，事件弄致滿地麵條，惟羅氏卻沒有清理。<br>昨有人特地由觀塘到旺角幫襯，有人向記者推介該店的上海麵。部份客人得知羅因打顧客而判囚後感到愕然，婉惜道：「其實好小事，磨擦實有，打人真係唔啱！」<br>■記者陳美莉、陸羽平</p></body></html>