<html><header><meta charset="utf-8"><title>維基解密：港視破格論性《大眾情性》房事揭秘</title></header><body><h1>維基解密：港視破格論性<br>《大眾情性》房事揭秘</h1><p>【維基解密之引人入性】近日有內地學生在街頭打野戰，又揭露五星酒店房租原來平過時鐘酒店，掀起全城「性」話題。港視劇一向追貼時事，明天首播的《大眾情性》便以探討港人暗藏的性問題為題材，在劇中陳柏宇（Jason）和蔣祖曼（Joman）都因過去經歷，導致不能與愛侶正常性交，題材引人入「性」！當中難免有大膽鏡頭，Jason笑言對手是人妻Joman，令事情變得「一啲都唔鹹濕」。<br>撰文：嵐山</p><p>香港人對性觀念多持保守態度，少談避講，以性做題材的劇集更是少之又少，港視即將播出的新劇《大眾情性》則以輕鬆手法帶出不同人遇上的性問題。</p><p>被問性事嚇窒</p><p>主演的Jason曾於多倫多讀中學，小時候已從各種途徑學習性知識，他說：「細個好奇嘛，除咗上性教育堂，仲會上網或從舅父、人哋阿爸等途徑偷偷睇過（AV片）。大個反而淡咗，唔會刻意追求刺激，用到咪得囉，哈哈。」<br>Joman和康兒自覺性知識貧乏，其中Joman自爆：「我讀中三、四仲以為肛交係喺浴缸度做。」身懷六甲的她還遇上兒子問有關性的問題，她尷尬說：「我老公個仔（與前妻所生）五、六歲時，有晚突然問我『媽咪結咗婚咪好快大肚？』我答未結婚都可以大肚，佢即時靜咗，誤以為單性都可以繁殖。我解釋係男仔同女仔交配，點知又出事，佢反問『係咪老豆咬住你？』，真係俾佢嚇親。」<br>Jason和Joman越講越興奮，還互爆十七、八歲時已經失身，Jason謂﹕「唔介意講，其實都係一件好natural嘅事，因為係第一次所以特別啲。」一直默不作聲的康兒一臉尷尬：「我選擇唔講呀，劇入面我係Jason心中女神，我要keep住形象。」</p><p>慶幸Jason撻Q
</p><p>」，康兒直認鬆一口氣﹕「好彩只係蜻蜓點水式kiss。」另一場Joman在泳池邊主動捉住Jason隻手摸自己個胸，Jason笑言小兒科：「我有經驗嘛，之前拍《喜愛夜蒲》對手係Jeana（何佩瑜）同許亦妮，今次變Joman……就一啲都唔鹹濕啦。」Joman笑說：「梗係，嗰啲唔同cup數嚟嘅。」他們不擔心被指色情，認為電視台應開拓更多題材劇集，Joman說：「我覺得可以再拍得大膽啲，吸納唔同類型觀眾。」Jason則說：「唔好成日話電視教壞人，其實睇電視係有PG家長指引，唔通睇完殺人戲就去殺人咩？大家可以當一種娛樂，唔好怕投訴就乜都唔做，唔抱住開放態度，劇集質素亦好難有進步。」<br>場地：海景嘉福洲際酒店<br>髮型：Alex So（陳柏宇）、Haffman Cheng（蔣祖曼）<br>化妝：Frances Ho（陳柏宇）、Moon Wong（蔣祖曼）<br>服裝：Ted Baker（陳柏宇）、Wasabi Dog Come（蔣祖曼）、<br>DaDaing.hk（鮑康兒）<br>Styling：Queenieyu（陳柏宇）<br></p><p>【故事大綱】性疑難擺上枱</p><p>《大眾情性》是以真實個案為藍本，故事中有3個主線角色：一個從小受壓抑而深信一生只得一次做愛機會的處男Dicky（陳柏宇飾）；一個以為有性障礙就不值得被愛的女仔谷采怡（蔣祖曼飾）；自恃身經百戰卻不懂取悅女性的失婚男Moses（陸駿光飾）。他們各自面對不同的性問題，最後要由性治療師Dr. Mok（謝芷倫飾）幫手解決，當中亦涉足好多性疑難個案，包括男人早洩、不舉、女性更年期、夫妻性生活不調等。<br>播映日期：4月13日</p></body></html>