<html><header><meta charset="utf-8"><title>北…水炮車！ - 陳也</title></header><body><h1>北…水炮車！ - 陳也</h1><p>fb上載「我要水炮車」照片，臉孔冇打格，個個都視水炮車為命根，唔食飯、唔出糧，都要買水炮車咁話。<br>水炮車，是年度最受歡迎上車盤，估計下列人士有「抽水」需要：<br>佛光街野戰的強國男女學生：「噢，我要！希望是鹹水，我想試吓水炮射顏。水炮只射濕下身行嗎阿sir？」<br>控訴被佔旺者以手機閃燈「阻差辦公」那位阿蛇：「我要開…水！唔係開槍，明益你黃絲。我唔信你架手機頂得順，睇死你瓜機！漏電！」<br>預告以最低警力護駕落區的林鄭：「我想坐上水炮車，順便放埋馬後炮，話俾市民知，政改拉倒的千古罪人，唔係我阿娥。」<br>硬銷美食車的曾財爺：「水炮車最好fusion埋美食車，變糖水車。不過丁蟹已經發功，各位蟹柳注意，這水，是北水，水能覆舟，北水更能乜乜乜！」<br>篤眼篤鼻那個仆街鄉紳：「我大把水，我架車名副其實就是水炮車，車晒班水貨客去拆祠堂都得，開個價啦！」</p></body></html>