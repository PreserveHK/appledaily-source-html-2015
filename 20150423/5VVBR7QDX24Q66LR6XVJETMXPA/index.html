<html><header><meta charset="utf-8"><title>隔牆有耳：曾主席幫長毛嘲王國興 - 李八方</title></header><body><h1>隔牆有耳：<br>曾主席幫長毛嘲王國興 - 李八方</h1><p>政改呢場仗係就係好重要，但對於社民連長毛梁國雄嚟講，喺審議財政預算案時拉布以求爭取全民退休保障，一樣要高度重視，所以長毛噚日為咗要留喺議事廳辯論預算案，以免因為喺林鄭公佈政改方案時因為抗議而俾曾鈺成趕離場，一直忍辱負重留守喺自己個位默默抗爭。<br>長毛亦把握機會就政改方案向林鄭提出質詢，點知工聯會王國興就質疑長毛只係發表意見而唔係向官員提問，但曾主席聞言後卻反嘲話，好高興王國興睇得出有呢個問題，因為之前王國興發言時立下咗好壞嘅先例！<br>唔少泛民聽完笑笑口，話作為首個提問嘅建制派，王國興發言時用咗近3分鐘擦林鄭鞋，又講「人生有幾多個10年」等，都冇向林鄭提問，難怪曾主席今次幫理不幫親嘅。</p></body></html>