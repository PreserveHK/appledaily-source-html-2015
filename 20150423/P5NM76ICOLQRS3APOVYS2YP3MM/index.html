<html><header><meta charset="utf-8"><title>松岡李那練國語拍台劇</title></header><body><h1>松岡李那練國語拍台劇</h1><p>趙頌茹（阿Yu）、松岡李那和少爺占昨日在銅鑼灣出席美少女戰士20周年活動，松岡表示稍後會到台灣拍劇，目前要努力練習國語。<br>自爆是美少女fans的阿Yu笑說：「當年周慧敏唱主題曲，我已經開始睇，我最鍾意係水野亞美同鍾意研究變身。」不過因為故事情節涉及愛情，所以未給囡囡睇這卡通。問她會否希望身邊出現禮服蒙面俠？她說：「邊個冇渴望過想有呢個蒙面俠呀，但我想睇到佢個樣，一切隨緣喇！」<br>少爺占被問近日斥資2,636萬元在筲箕灣買樓，他說：「諗住畀驚喜太太，點知竟然俾人報道出嚟，𠵱家諗緊用嚟投資抑或自住。其實今次係成個家族投資，冇寫我個名，唔明點解會有人知。」<br>採訪：王連連<br>攝影：陳順禎</p></body></html>