<html><header><meta charset="utf-8"><title>鳩嗚乜乜乜：周六secret brunch又食又玩</title></header><body><h1>鳩嗚乜乜乜：<br>周六secret brunch又食又玩</h1><p>放假去邊，有時真係好難諗（睇吓早前咁多人一窩蜂去睇櫻花、風鈴木就知啦）。朋友話假日鍾意去食Brunch（圖），「貪佢由朝食到晏晝，咁就大半日」。如果你都係，可以試吓新嘢，今個星期六嘅Secret brunch。</p><p>#After party玩到8點</p><p>Secret brunch喺外國如倫敦、巴黎都有，都係都市人玩到冇嘢好玩嘅噱頭嘢。Secret brunch唔會事先張揚地點，顧客去指定地方集合，主辦單位會派人甚至有車車你去場地食brunch。喺香港搞嘅機構Hushup發言人Rachel唔肯透露地點，只講會喺中環，喺佢哋網站買飛後，會有電郵通知集合地點，每人$650。<br>Secret brunch唔會淨係食嘢，Rachel話名額有200幾人，場地有室內室外；先會有Cocktail reception，之後除咗美食，仲有表演、DJ打碟等，由2點食到5點，之後仲有After party玩到8點。<br>費清睇Hushup網站，搞過神秘派對、戶外電影會，參加者唔少係西人，氣氛幾relax，去到學外語都唔錯吖（唔係你想點？）。買飛可以上呢個網： http://hushup.hk/secret-brunch-club/#sthash.glgUmwD9.dpuf <br>費清　＃要生計，也要生活 ＃毋忘初衷</p></body></html>