<html><header><meta charset="utf-8"><title>崔碧珈巨胸Big開娜姐</title></header><body><h1>崔碧珈巨胸Big開娜姐</h1><p>王宗堯、張建聲、崔碧珈及林芊妤（Coffee）等一眾演員前晚在銅鑼灣為電影《壹獄壹世界：高登闊少踎監日記》作首映宣傳，當中以客串的崔碧珈最為搶鏡，以36E巨胸性感打扮擊退前來捧場的32D女神周秀娜，以及谷胸的女主角李梓言和34D穿透視裝的Coffee。</p><p>張建聲陪王宗堯裸跑</p><p>崔碧珈被記者指打扮贏盡時，她笑言：「首映想着得高貴大方靚啲，其實今次都係客串小角色，四個女角之中我係最唔露骨嘅，當中我自摸，搞到王宗堯掛住望我炒車。拍戲冇底線，如果諗太多嘢就會好多嘢都做唔到。」王宗堯接受訪問時說：「希望部戲可以好似《監獄風雲》咁成為經典，最緊要口碑好。」記者問到他若然票房超過4千萬會否再考慮裸跑或裸泳慶祝時，在旁的張建聲表示：「我陪佢，或者我哋調轉，拍續集我瘦佢變肥。」<br>王宗堯於港視劇《導火新聞線》合作無間的周家怡、楊淇、梁小冰等都有來撐場，當中「方凝」周家怡透露電影版將會在9月原班人馬開拍，問到她會否加入周秀娜，與楊淇爭王宗堯時，她笑言：「應該唔會喇，蕭生話應該唔會加Chilam（張智霖）同娜姐，唔知會唔會有仔畀我呢？我想同編劇講將我轉番鍾意男仔。」娜姐則表示已有初步接觸，將會做記者一角，早前她剛度過生日，她表示：「個個女仔都祝我快啲搵到男朋友，自己唔係特別恨，因為心急唔嚟。」<br>採訪：藍文浩<br>攝影：沈健程</p></body></html>