<html><header><meta charset="utf-8"><title>花絮：細威男友夠晒chok</title></header><body><h1>花絮：細威男友夠晒chok</h1><p>美國女子網球手莎蓮娜向來高調，佢個靚仔教練兼緋聞男友莫拉托魯跟得佢多，都學識點樣增加曝光率。日前佢喺巴黎街頭影相時，右手揸住網球拍兼單腳企上行人路嘅石墩，擺出一個懶係型嘅甫士（圖）。講真，莫拉托魯呢個動作真係幾騎呢，但俾細威睇到嘅話，一定會覺得好有型囉。</p></body></html>