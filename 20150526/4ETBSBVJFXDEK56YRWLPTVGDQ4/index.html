<html><header><meta charset="utf-8"><title>【飲食籽】飲碗正例湯　皮膚唔會乾　城中五大老火例湯</title></header><body><h1>【飲食籽】飲碗正例湯　皮膚唔會乾　城中五大老火例湯</h1><p>獨居。空虛、寂寞和凍我都可以忍受。唯獨是缺少了媽媽住家湯水，身心俱dry，零時十分，只得我顧影自憐。<br>幸好有餐廳夠貼心，天天供應無味精老火足料例湯。一啖靚湯落肚，非但像久旱逢甘露，滋潤身心；更是窩心得像心靈雞湯，慰藉心靈。<br>所謂例湯，就是常喝又便宜的湯水，一般以豬骨或豬肉為材料，常見的包括青紅蘿蔔豬骨湯、南北杏西洋菜豬骨湯，亦有餐廳夠心思，會按時令而轉換用料，例如夏天煲羅漢果、竹蔗馬蹄；冬天則煲菜乾、雪梨。<br>以下五間餐廳，都有供應老火例湯，不含味精，湯多料多，有如媽媽出品一樣。</p><p>阿鴻小吃</p><p>米芝蓮星級餐廳的例湯，水準極高。一星期七日的款式都不一樣，按季節而變。夏天的湯一般清淡些，例如清補涼、牛蒡、海底椰、冬瓜；冬天則濃一點，如粉葛、花生眉頭雞腳。夜晚先熬好豬骨，第二朝再加料煲六小時，又濃又潤。<br>地址：觀塘鴻圖道83號東瀛遊廣埸地下A舖</p><p>再興燒臘飯店</p><p>例湯天天煲，按時令不同，現在夏天大多煲西洋菜、節瓜，冬天則有粉葛湯。例湯不含味精，煲足五至六個鐘頭，火候十足，而且湯料甚多，每次堂食都必喝一碗。<br>地址：灣仔軒尼詩道265-267號地下C座</p><p>永合隆</p><p>一年到晚只供應一款菜乾豬肺豬骨湯，卻是百喝不厭。用店內燒豬剩下來的大骨來熬湯，特別的香。豬肺都洗得乾乾淨淨，加上菜乾的香甜，滋味十足，才賣$10碗，而且渣多，既是湯，也像餸。<br>地址：太子砵蘭街392號</p><p>雷公子海鮮串燒大排檔</p><p>九龍城一間吃串燒和小菜的餐廳，每位客人坐底都會先奉送例湯一碗。雖然免費，但有口皆碑，說味道濃、用料足又不會口渴，而且款式甚多，一時雪耳木瓜、一時老黃瓜、一時雞腳湯，在細節中得人歡心。<br>地址：九龍城城南道33號龍城大廈地舖</p><p>牛記茶室</p><p>從前在中環以吃小菜聞名的牛記，搬到柴灣之後依然人氣。例湯只在晚市供應，天天款式不一樣，現在有青紅蘿蔔、冬瓜、老黃瓜等等，才$12碗，抵飲！三五知己來點個四菜一例湯正好。<br>地址：柴灣道111號高威閣東港城1樓A鋪</p><p>記者：陳詠敏</p></body></html>