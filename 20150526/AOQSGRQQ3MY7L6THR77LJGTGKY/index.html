<html><header><meta charset="utf-8"><title>曾患強逼症！靚女馬主信耶穌　做福音歌手</title></header><body><h1>曾患強逼症！<br>靚女馬主信耶穌　做福音歌手</h1><p>大家仲記唔記得「生豪」呢匹馬，曾經得3冠8亞5季，累積獎金308萬戰績不差，點知喺今季初一場夜賽，途中被田北俊女兒田啟安的愛駒「盈威勇士」踏著後蹄，導致「生豪」後肢下坐，腳骨折斷急速墮退，右後腳吊吊揈，傷重人道毀滅。<br>「生豪」陣亡後，馬主陳大枝個人暫未有愛駒接棒，但原來佢嘅靚靚乖女陳苡棋，已悄悄做咗馬主，有匹「生菜」將於本周三(27號)沙田泥地夜馬初試啼聲，跑三班1200米。<br>講到阿Kei陳苡棋，年紀輕輕但經歷唔簡單，佢原來係福音歌手，參加MMO敬拜隊，有過唔少演出，阿Kei曾喺見證中拍片分享個人經歷，佢透露好細個已有強逼症，曾因病昏迷幾日，又想過輕生，試過厭食及暴食，連續兩年只食雪糕，後來信主才日益開朗，出過本書《思潮點滴》，近年亦有陪老竇拉頭馬。<br>講番「生菜」，以往在歐洲五戰1000米一冠三位幾準吓，來港後試過幾次閘，速度亦唔錯，前景應該幾好，但今次排12檔衰位，仲要用弱勢騎師湯智傑，睇嚟真係要有神蹟出現，阿Kei先至可以拉頭馬。</p></body></html>