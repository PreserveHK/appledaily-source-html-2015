<html><header><meta charset="utf-8"><title>做孕婦瑜伽Ana R.：同BB好有Connection</title></header><body><h1>做孕婦瑜伽<br>Ana R.：同BB好有Connection</h1><p>從前孕婦安胎，就最好懷胎十月乜都唔做，潮流唔同晒，新潮孕婦特別注重健康，唔單止喺飲食方面着手，仲要多啲做運動，咁樣對母嬰都好，名模Ana R.上月宣佈有咗5個幾月身孕，預產期喺11月，呢段陀B日子，睇住個肚一日一日咁脹大，Ana都會貼相到Instagram同大家分享佢嘅「幸福孕記」。<br><br>大肚Ana最近同老公Brad去咗越南度假，過「三人世界」，Ana昨日仲貼咗張做孕婦瑜伽相，佢喺沙灘鋪上毛巾，然後坐上去做瑜伽，Ana閉目享受呢個寧靜嘅自然環境。<br><br>Ana同《蘋果》分享佢陀B近況，佢話：「我在香港有上Pilate，一星期兩次，每日都會做伸展動作二十到三十分鐘。但越南沒有Pilate，我就上瑜伽，我覺得做瑜伽時，同肚中BB好有connection。」<br><br>除咗做瑜伽，Ana話每日會盡量行多啲，大約10K，多啲運動對將來自然分娩好有幫助。Ana每日運動量唔少，加上肚中多個BB，食量方面當然好胃口，佢笑言：「一日大約四至五餐。」</p></body></html>