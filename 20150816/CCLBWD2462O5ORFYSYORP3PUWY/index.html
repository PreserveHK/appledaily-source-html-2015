<html><header><meta charset="utf-8"><title>【科技籽】17mm立方體　史上最細匙扣尿袋</title></header><body><h1>【科技籽】17mm立方體　史上最細匙扣尿袋</h1><p>尿袋已經係大家生活的必需品，但有冇試過隔晚唔記得叉，拎起手時冇得用？帶兩個尿袋出街，以備不時之需？我覺得係較穩陣，不過成件事有點「地球很危險」的心理，帶兩個尿袋出街後，假如再出現冇電情況，係咪意味着要帶第三個呢？而且負重問題，亦唔係人人受得起。</p><p>在kickstarter見到這個叫Nipper的小東西，可能就是你我所需要的！Nipper只是一個17×17×17mm的小立方體，僅重10g，平時佢係一個小鎖匙扣，不過你只要將佢打開，放入兩粒AA電池，就可以成為一個流動叉電器，容量大概有500mAh。<br>是少了一點，不過如果你關了不必要的程式，再開啟手機中的省電模式，勉強用來接電話或WhatsApp，都是有可能的。據稱開發者曾將它用於HTC M7之上，所用電池是Duracell Ultra AA電芯，大概30分鐘可以叉到10%，而1小時可以去到20%，另外iPhone版已經在開發當中。Nipper的實用性只是一般，不過一個匙扣般大小，隨身袋住都冇問題。<br><br>資料來源： https://www.kickstarter.com/projects/nipper/the-nipper-the-worlds-smallest-phone-charger <br><br>記者：朱崇德</p></body></html>