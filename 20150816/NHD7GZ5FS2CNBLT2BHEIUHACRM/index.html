<html><header><meta charset="utf-8"><title>蘇施黃轟國泰職員嘈</title></header><body><h1>蘇施黃轟國泰職員嘈</h1><p>蘇施黃繼去年因茶包事件，而於fb怒轟銅鑼灣禮頓道Crown Hotel後，沉寂一年的阿蘇，昨日再於其fb開火，留言鬧爆國泰航空的Coffee Lounge。事緣昨日阿蘇於CX Coffee Lounge等候上機，疑因Lounge內兩位職員只顧閒聊而被觸怒，阿蘇留言說：「在等飛機，吹脹！全個CX coffee Lounge大概都有22人，呢兩條茂利不停傾偈，仲要大聲過所有客人！」之後她更上載兩張相片作「證物」供網友參考，一張相是現場環境照，而另一張則是兩位服務員的正面照。</p><p>由於阿蘇未有為相中的兩位服務員「打格仔」，故此舉引起網友熱評，有的指摘阿蘇上載職員的容貌，會令二人飯碗不保，但亦有網友認同國泰近年的服務質素下降。<br>撰文：郭堡</p></body></html>