<html><header><meta charset="utf-8"><title>哈囉喂驚嚇度爆燈美棋Rachel死入H15扮屍</title></header><body><h1>哈囉喂驚嚇度爆燈<br>美棋Rachel死入H15扮屍</h1><p>鬼屋2：瞓身陰曹地府</p><p>以頭七為元素的限制級鬼屋「H15」，美棋BB及林熹瞳要單獨試玩，全程躺在靈床上經過靈堂上的車頭相、孟婆耳語、燒溪錢、被火化等死後生活。孤軍作戰後，她們異口同聲表示期間有半分鐘的靜止時間最得人驚，林熹瞳說：「真係有一秒flash back返，又會諗自己呢刻最掛住邊個，會認真去感受。」</p><p>美棋BB笑言大部份時間合埋眼：「就算合埋眼啲聲都好恐怖，同埋會不停有人同你講嘢又會掂你，真係好逼真，我瞓到上床已經好叻㗎啦。」兩人更笑謂：「千祈唔好畀阿媽知我哋玩過呀！」<br>驚嚇度：★★★★★</p><p>鬼屋3：西洋鬼添氣氛</p><p>至於驚嚇度較低的「魔偶凶靈工坊」，連細膽的美棋BB亦不太驚，還能笑足全程。她表示平日會避開鬼片及鬼屋，但比較不怕西方鬼：「中國傳統嗰啲好驚，不過呢間係西洋鬼，感覺冇咁恐怖之餘，仲有外國萬聖節氣氛。」她表示在美國讀書時，會參加萬聖節派對，但她只會戴可愛頭箍：「好多人着得好癲，不過自己都係志在感受吓。」<br>驚嚇度：★★（註：最高為5個★）</p></body></html>