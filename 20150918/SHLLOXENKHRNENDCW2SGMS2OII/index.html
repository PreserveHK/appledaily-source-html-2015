<html><header><meta charset="utf-8"><title>哈囉喂美劇駕到美棋熹瞳困喪屍城</title></header><body><h1>哈囉喂美劇駕到<br>美棋熹瞳困喪屍城</h1><p>【搞鬼哈囉喂】海洋公園哈囉喂全日祭15周年昨日開幕，全場666隻猛鬼出籠，夠膽先好玩！本報邀得黃美棋、林熹瞳及男神王宗堯試玩其中三間鬼屋，當中以「同你做頭七」的限制級鬼屋H15最恐怖，林熹瞳坦言「頭七」感覺異常逼真。而以經典喪屍劇《陰屍路》為題的鬼屋，充滿驚嚇怪異感覺，男神王宗堯更嚇到跌落地。<br>採訪：盧妹<br>（註：最高為5個★）</p><p>鬼屋1：陰屍路滿喪屍</p><p>以經典喪屍美劇《陰屍路》（Walking Dead）為藍本的鬼屋「逃出陰屍路」，籌備時間近一年，美棋BB及林熹瞳互相捉住對方，兩人狂叫又狂笑，不過林熹瞳表現較冷靜，她說：「拍完《怪談》都真係冇乜嘢會好驚，因為我去過真鬼屋。」變身劇中男主角的王宗堯又要驚又要玩，沿途約40隻喪屍鬼崇彈出，他初時不停與喪屍自拍、傾偈，見到被吊起的喪屍，宗堯又搞笑說：「一定係土地問題，香港真係有土地問題。」但最後他竟被嚇至跌在地上。問他會否邀請心儀女孩玩鬼屋？他笑指已被心中女神拒絕。<br>驚嚇度：★★★★</p></body></html>