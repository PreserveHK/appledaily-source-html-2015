<html><header><meta charset="utf-8"><title>馮仁昭四圍超：陳浩民食爆谷　睇哈碌老婆 - 馮仁昭</title></header><body><h1>馮仁昭四圍超：<br>陳浩民食爆谷　睇哈碌老婆 - 馮仁昭</h1><p>陳浩民、蔣麗莎兩公婆好生得，已經4年抱3，近日又再傳有喜。馮仁昭前晚7點幾見到陳浩民兩公婆拍住拖去到圓方睇電影《移動迷宮：焦土試煉》（Maze Runner：The Scorch Trials），當佢哋發現有人影相時，一身街坊打扮踢晒拖嘅陳浩民，睇住手忙腳亂想遮住素顏嘅老婆俾人影相，仲好似旁觀者咁，真係食住爆谷等睇戲！</p><p>唔介意追個仔</p><p>當問到太太蔣麗莎係咪又有咗時，陳浩民笑笑口話：「之前講（冇）啦。」佢又話因為過兩日開工，所以趁住喺香港，兩公婆暫時撇甩屋企三個小朋友，享受二人世界，浩民話：「過兩日就要返內地拍戲，咁耐以嚟都係第一次喺內地拍電影。」至於會唔會再追多個小朋友，佢就話：「順其自然，追多個都好，冇乜所謂。」又話太太冇投訴再追，而且太太好有愛心好鍾意小朋友。已經育有兩女一子嘅佢哋，陳浩民話如果再追就想追多個囝囝。<br>撰文：馮仁昭</p></body></html>