<html><header><meta charset="utf-8"><title>無綫以長約綁藝人蔡思貝賣口乖　加簽係好彩</title></header><body><h1>無綫以長約綁藝人<br>蔡思貝賣口乖　加簽係好彩</h1><p>近年無綫小生花旦落荒而逃，最近無綫急急度了一條史前舊橋，就是追加長約綁死藝人。日前有報道指年資淺的上位姐仔陳凱琳和蔡思貝被加簽十年長約，無綫更以二人作為人辦，向一班藝人灌輸想力捧要簽長約的硬道理，蔡思貝昨日否認加簽，但卻不抗拒，更說公司肯簽自己是好彩。</p><p>龐卓欣今傾合約</p><p>蔡思貝昨日與王馨平出席鑽石山台灣美食節，被問加簽十年之約，她說：「我份約係選完港姐之後簽咗，已經簽咗合約，冇特別加長，約幾多唔方便講，都係合理。」記者一再追問有冇追簽十年？蔡思貝以不便為由拒絕回答：「未有呢件事發生，冇諗，如果真係公司搵我傾先再傾，我冇諗咁多，都係繼續做嘢，如果公司肯簽都係我好彩。」<br>有傳無綫想盡快把今屆港姐冠軍麥明詩收歸旗下，直接跳級簽經理人合約。跟麥明詩傳不和的亞軍龐卓欣，昨日在新城接受訪問，她表示今日會跟樂易玲傾談合約事宜：「自己都想拍劇，對所有嘢都好奇。」對於有關麥明詩跳級的傳聞，她說：「唔知算唔算幸運，唔使上演藝訓練班，其實唔係幾好，因為乜都唔識。」至於會否考慮簽下十年長約？她說：「我諗唔係簽咁耐，Grace（陳凱琳）都係之後加簽，自己對所有嘢好open。」<br>此外，王馨平（Linda）早前透露被爸爸王羽下令，為舅父曾江和謝賢（四哥）的掌摑風波充當和事老兼擺和頭酒，Linda昨接受本報電話訪問，談及新進展：「暫時未有新進展，我諗住攤吓先再算，我見四哥好似仲係好嬲。舅父話冇問題，但係唔敢打電話畀四哥，等佢下咗啖氣先。」<br>採訪：王連連、譚倩宜<br>攝影：仇志德、陳志嵐</p></body></html>