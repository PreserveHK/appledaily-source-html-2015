<html><header><meta charset="utf-8"><title>李志剛爆江希文孤獨唔開心</title></header><body><h1>李志剛爆江希文孤獨唔開心</h1><p>江希文疑被打身心受創，其胞姊江欣燕昨接受電話訪問說：「唔想評論，現階段最清楚件事係佢兩個，我唔想加把口，屋企人嘅私事，我冇必要公開發表。」而江希文的好友港台DJ李志剛昨在電話說：「知佢唔開心，佢喺英國時慘啲，冇工人乜都要自己搞，入院都要一個人，好似俾人少少精神虐待，好唔開心。」他坦言知道江希文曾被打，他說：「有晚半夜一點，有人抱住BB睇電視，江希文話太夜，囡囡要瞓，有人突然發脾氣，推江希文落雲石枱，我睇過佢傷勢，知道佢要睇醫生。」李志剛更力撐江希文不是貪錢的女人：「絕對唔係，佢為人好崇尚愛情，好倔強，初初拍拖我哋都反對，因為胡生年紀大佢好多，其實江希文屋企都有錢，佢敢愛敢恨，好單純。」<br>採訪：皓騫</p></body></html>