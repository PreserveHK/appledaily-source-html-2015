<html><header><meta charset="utf-8"><title>女生貼身之選　尿袋大角力</title></header><body><h1>女生貼身之選　尿袋大角力</h1><p>雖然仲有成個月先到情人節，但係時候要諗定買乜禮物。眾多科技產品當中，充電器最貼身，而揀選條件不外乎電量同重量，但女生係咪一樣咁諗呢？我哋嚴選五款造型可愛嘅尿袋畀大家揀，到底男生會買邊一部畀女友，女生又會帶邊一款返屋企呢？<br><br>記者︰梁立勤<br><br>攝影︰陳永威、楊錦文</p><p>男揀叮噹　女仔花心</p><p>給大家選擇的充電器共有五款，造型有卡通人物、粉盒，以及平實的長條形，容量由4,200mAh至9,000mAh不等。雖然無論男生或女生都覺得外形是考慮因素，但他們均認為充電器的重量及體積才是重點。要方便攜帶，所以外形不必太誇張。<br>雖然有不少男生選擇多啦A夢，但他們都只是衝着近日叮噹熱話而來；至於女生，選擇多啦A夢、Hello Kitty反而是少數。令人意想不到的是，蠟筆小新也同樣受歡迎，因為女生認為其外形簡單，又夠細部容易收藏。反而電量不是重點，因為電量大相對會令充電器變重，違反她們愛輕愛細的要求。各位男士，現在識揀充電器給女友了吧！</p><p>多啦A夢充電器</p><p>配音員林保全逝世，引來全城懷念，連充電器也有份。擁有雙USB插頭的多啦A夢充電器，輸出分別為1A及2.1A，同時可幫兩部智能裝置充電。</p><p>電量︰5,000mAh<br>充電時間：約5至10小時<br>尺寸︰90×86×23mm<br>重量︰200g</p><p>Hello Kitty充電器</p><p>Hello Kitty無論推出甚麼產品也會捧場客。這款充電器以大頭公仔設計，體積雖大但不重，也有1A及2.1A的USB插頭。充電時間只需4.5小時，很有效率。</p><p>電量︰6,000mAh<br>充電時間：約4.5小時<br>尺寸︰167×147×24mm<br>重量︰200g</p><p>thecoopidea Gummy  9000 </p><p>thecoopidea推出的Gummy  9000，電量達9,000mAh，電力輸出分別為1A及2.4A，非常厲害。外形時尚，顏色又多，可惜略重。</p><p>電量︰9,000mAh<br>充電時間：5至6小時<br>尺寸︰99×62×17mm<br>重量︰300g</p><p>蠟筆小新充電器</p><p>有一條USB充電線藏在充電器中，機側的USB插頭又可以接駁iOS裝置使用的lightning線，非常方便。</p><p>電量︰6,000mAh<br>充電時間：3至4小時<br>尺寸︰124×59×14mm<br>重量︰150g</p><p>Retouch Blush</p><p>充電器化身化妝盒會否增加女生的購買意慾？這部充電器雖然小巧，但電量有4,200mAh，足夠日常應用。而且內藏一面鏡子，夠晒實用。</p><p>電量︰4,200mAh<br>充電時間：4至5小時<br>尺寸︰70×70×28mm<br>重量︰130g</p><p>男生送</p><p>鄧先生心水︰多啦A夢</p><p>「我見近嚟多啲人講叮噹（多啦A夢），而且Hello Kitty有好多產品，所以我唔會再揀喇。我其實冇乜特別要求，體積細啲就得。」</p><p>李先生心水︰多啦A夢</p><p>「因為配音員林保全嘅離世令我勾起唔少回憶。我揀充電器畀女朋友其實冇乜要求，只要輕同耐用就足夠。」</p><p>謝先生心水︰蠟筆小新</p><p>「我會揀小新，因為幾可愛。本來都想揀Hello Kitty，但覺得太浮誇，太大個。我覺得女仔唔會願意拎住好重嘅尿袋出街，所以會揀細部輕便嘅。」</p><p>黃先生心水︰蠟筆小新</p><p>「我認為呢一款嘅大細似iPhone，厚薄都冇另一啲款咁大嚿，又唔算重。尿袋通常放喺袋，所以輕啲會好啲。而且有圖案幾得意。」</p><p>葉先生心水︰GUMMY  9000</p><p>「我會揀呢款黃色尿袋，我覺得簡單會好啲，女仔未必要求太複雜嘅款式。如果送畀佢哋，我諗卡通一啲都OK，但輕同耐用應該都係重點。」</p><p>女生要</p><p>黃小姐心水︰Hello Kitty</p><p>「我鍾意Hello Kitty，冇乜原因。但價錢同耐唔耐用會係我嘅考慮因素，以前試過有充電器撞一撞就壞。」</p><p>熊小姐心水︰多啦A夢</p><p>「我會揀多啦A夢，因為鍾意佢。我會傾向睇款式同耐唔耐用，保全叔近日離世亦令我選擇多啦A夢。」</p><p>Emily（左）心水︰Blush</p><p>「我會揀呢個粉盒充電器，因為裏面有塊鏡，好實用。而且重量啱啱好，呢一點好重要。」</p><p>鄭小姐（右）心水︰蠟筆小新</p><p>「我會揀小新，因為我鍾意小新，而且我着重外表多一啲。」</p><p>阿靜心水︰GUMMY  9000</p><p>「感覺上比較簡單而唔係齋靠外表，而且應該多啲電。因為有足夠嘅電好重要，唔使帶兩嚿充電器先可以充一天。如果可以充到兩、三次仲好。」</p><p>充電外套　時尚實用</p><p>美國時裝品牌Tommy Hilfiger推出了一款太陽能充電外套Solar Panel Jacket，能以陽光充電，電量雖然只得1,500mAh，但有兩個USB插頭，能同時為兩部裝置充電。並有男裝及女裝款式，情侶必着，約$4,800。<br>查詢：2525 8848</p><p>a. JC Shop　3148 9455<br>b. JUICE TST　2311 9006<br>c. LCX　3102 3668</p></body></html>