<html><header><meta charset="utf-8"><title>安志杰同女友似一家人</title></header><body><h1>安志杰同女友似一家人</h1><p>安志杰昨日現身ICC天際100的電鬚刨宣傳活動，他透露早前帶同女友Jessica C.（JC）返加州探家人，之後再到JC的芝加哥老家見家長，安志杰大讚JC家人：「佢哋好nice，係一個funny family！」而安志杰亦指母親對JC印象很好，問會否視對方為結婚對象？他說：「冇傾咁多，媽咪都見過JC，話佢幾好，大家感情都幾穩定，好似一家人，氣氛好好，𠵱家佢鞭策我早啲起身做運動。」<br>安志杰下個月會到北京，為電影《封神傳奇》開工，而好友房祖名屆時在北京亦刑滿獲釋，問他會否相約對方見面，他表示：「件事發生咗好sad，知道佢出返嚟開心好多，睇吓時間點先。」<br>採訪、攝影：溫敏芝</p></body></html>