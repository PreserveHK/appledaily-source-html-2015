<html><header><meta charset="utf-8"><title>【即時閒情】CY未卜先知！「5歲小朋友」預言成真 </title></header><body><h1>【即時閒情】<br>CY未卜先知！「5歲小朋友」預言成真 </h1><p>今年梁特喺《施政報告》話，曾經有一位5歲小朋友問佢：「行政長官，我長大後住哪裏？香港還有沒有足夠土地？」佢嘅回應都係啲行嘢，話增加土地供應需要更長時間，要開展長遠的土地規劃及開發工作之類咁。<br> <br>好啦，已經唔好討論，點解呢個5歲小朋友可以咁早熟。但可以講，呢個小朋友係CY上年份《施政報告》唯一明顯兌現嘅事！<br> <br>有心水清嘅高登仔「射立寺」就叫大家睇番上年份《施政報告》第119點：<br> <br>「我經常想，如果今天幼稚園的小朋友問：『特首，我第時大個住邊度呀？』我如何回答？『冇地方住』是不可接受的答案。」<br> <br>梁特首，你好叻叻豬呀！一年前「幻想」遇到一個咁有遠見嘅小朋友，今年你就真係俾你遇到，仲要問番條同一樣嘅問題。梁特首，你有預知能力嗎？<br> <br>2014《施政報告》<br> http://www.policyaddress.gov.hk/2014/chi/p118.html <br><br>by千頌C@堆填區<br> http://fb.com/winbigwok  </p></body></html>