<html><header><meta charset="utf-8"><title>日乙攻略：松鼠上盤必破綠雉 - 青蛙仔</title></header><body><h1>日乙攻略：松鼠上盤必破綠雉 - 青蛙仔</h1><p>周日繼續有日乙上演，其中榜首球隊大宮松鼠（圖）狀態大勇，上場反勝札幌岡薩多3:2後，近八場贏七場，加上幾可強陣，中場橫谷繁更頻有士哥，故可望把岡山綠雉擊退，「讓球」讓半/一必捧上盤。</p><p>綠雉近績平平信唔過</p><p>松鼠上周三作客岡薩多，開賽23分鐘就落後0:2，但能沉着應戰，最終憑家長昭博、橫谷繁及和田拓也各建一功而反勝3:2，近八場贏七場，並且於聯賽榜以22戰得49分續踞榜首，較連續兩場和波的磐田山葉多八分，如無意外可於下季重返日聯。<br>周日迎戰綠雉，雖然他們有後衞菊地光將及中場金澤慎分別因受傷及停賽缺陣，但右翼橫谷繁狀態大勇，聯賽已入七球，由他夥拍泉澤仁、卡連奴斯柏拉巴及家長昭博打進攻，絕對有能力取得入球。<br>綠雉上場打和長崎成功丸1:1後，近八場聯賽取得三勝三和兩負。然而，說到實力他們始終麻麻，就算進攻鐵三角押谷祐樹、片山瑛一及伊藤大介聯賽共入13球，而且僅得植田龍仁朗一人因傷缺陣，恐怕亦難與松鼠匹敵。信松鼠可再贏一場，必捧上盤。<br>文：青蛙仔</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>