<html><header><meta charset="utf-8"><title>陳柏宇被太公催婚</title></header><body><h1>陳柏宇被太公催婚</h1><p>陳柏宇（Jason）前晚在銅鑼灣誠品書店舉行迷你音樂會，本月20日是Jason的32歲生日，他計劃今年跟媽媽、女友及女友媽媽到意大利旅行十日。Jason說：「舊年已攞定假期，佢哋（媽媽和女友媽媽）之前喺加拿大見過面，我媽咪同女友媽咪都係friend，佢兩個冇催我哋結婚，由得我哋自己計劃，反而係太公催婚，因為佢已經98歲，想快啲可以五代同堂，太公身體好健康，表弟下年就結婚，有人幫我分擔五代同堂重任，我都輕鬆啲。」被問到生日願望？Jason表示一直希望可以免費做校園騷，他說：「同公司傾過，做唔到呢件事，因為要有自己器材，又要有技師跟場，公司立場冇呢個budget，所以好難實踐到。」<br>採訪、攝影：譚倩宜 </p></body></html>