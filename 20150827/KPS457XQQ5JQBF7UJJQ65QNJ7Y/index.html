<html><header><meta charset="utf-8"><title>女神tea time：人行救市無作用 - Fifi</title></header><body><h1>女神tea time：<br>人行救市無作用 - Fifi</h1><p>人行前日出手推「組合拳」減息兼降準救市，不過市場唔領情，以近全日低位收市，收市跌324點。<br>觀乎近幾次人行出手，減息好降準好，都只係閃彈。上次6月底同樣推組合拳，但消息公佈後首交易日大跌700點。所以前晚夜期有彈，港股都升近300點都好畀面。<br>問題點解救市冇用？一來中國股民同外資有好大分別係，前者鍾意聽故事，話知你估值幾貴幾抵。<br>在一個又一個由美麗謊言編織出嘅故事下，資金湧入垃圾股。中國股市最大嘅故事，就係由政府說出，所以成個A股建基於股民對中國政府信心。現時對政府信心已失，實體經濟增長又放慢，又冇基本因素去支持估值。股市完全冇正面因素支撐，A股只可以飛流直穿三千點。<br>家陣揀股都係以防守性高股份為上，現金為王，有閒錢仲心雄想買股嘅，都可以留意現金佔比高嘅股份。福壽園（1448）持現金近13億元，還晒所有債都仲有7億元剩，現金權益比超過三成。加上業務與經濟周期無關，業績穩定。<br>股價7月仲可創52周新高，高位回落都只係15%，大部份時間於4至4.5元橫行，算係防守之選。<br><br>Fifi<br> http://www.facebook.com/lovefrystock <br>本欄逢周二、四刊出</p></body></html>