<html><header><meta charset="utf-8"><title>李健達唔唱《也許不易》會被噓</title></header><body><h1>李健達唔唱《也許不易》會被噓</h1><p>李健達和新人程芷渝前晚在九展擔任一個慈善音樂會嘉賓，當年電影《阿郎的故事》主題曲《也許不易》唱到街知巷聞，他說：「係呀！去到邊度都要唱，每次表演都要唱，都係多謝支持，自己試過唔唱，觀眾唔肯走會噓，好似好失望咁，新一代𠵱家先睇嗰套戲，睇咗都鍾意，我知道年輕人改成國語版，不過始終係粵語版受歡迎啲！」<br>之前李健達是一個200磅肥佬，他用了10個月減了50磅，現在158磅，他說：「主要係運動同節食，我喺5月上咗個加拿大節目，佢哋叫我拍短片介紹，之後會出書講減肥心得。」他表示是因應自己的血型揀選某些肉吃，他說：「以前自己讀書讀腦科，知道西方化學物令到人身體好虛弱，中藥好，天然啲。」<br>採訪、攝影：王連連</p></body></html>