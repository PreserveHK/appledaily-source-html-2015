<html><header><meta charset="utf-8"><title>街招隱晦「裝修靚到似住宅」</title></header><body><h1>街招隱晦「裝修靚到似住宅」</h1><p>【本報訊】為避過屋宇署調查掃蕩，不少工廈劏房都變得低調，招租廣告亦不再打正旗號出租劏房。有負責人直言為掩人耳目，會將百萬豪裝的劏房包裝成寫字樓招租，並在劏房外掛上全無關係的店舖招牌掩飾，連街招廣告亦改為「裝修靚到似住宅」，或「靚裝，獨廁」作暗示，連地產經紀亦主動教路：「有人嚟查，你話做網購生意，唔好話住人咪得囉！」</p><p>經紀教路：話做網購</p><p>記者巡視各區所見，時下流行的「半辦公房」劏房因為以寫字樓包裝掩飾，工廈單位正門設玻璃大門，房間之間的走廊燈火通明，每個劏房門口更掛有如「A01」等門牌。至於房間內硬件齊全，除獨立冷氣機、抽氣扇、廁所和浴室外，部份大門更設有密碼鎖，門口安裝閉路電視監察。負責人信心十足說：「我哋仲會喺單位門口掛個公司招牌，咁就同一間真正嘅公司冇分別，外人點都估唔到呢度係劏房嚟！」<br>記者實地所見，部份工廈劏房單位外的確掛上商務中心或金屬製品公司的公司招牌，其中一個改裝為住宅的工廈單位最誇張，裏面設有廚房廁所，但門外卻掛上服飾店招牌，記者若非置身其中，也以為看錯。而且為確保安全，劏房負責人都會提醒住客出入低調，避免跟陌生人搭訕，更不可透露住在工廈，以免洩漏行蹤。<br>至於工廠區街頭的劏房招租廣告，用語亦十分隱晦，有街招廣告寫上裝修靚到似住宅或「200呎至350呎寫字樓，靚裝，獨廁」，總之不提有房出租。其實這類半辦公房硬件齊全，出租時裏面只會放梳化，沒有床鋪，經紀解釋床要住客自行購買，業主不提供床以免遇上當局調查而穿崩，並提醒「你話開工攰，喺寫字樓休息吓，唔得咩；天氣熱，返寫字樓沖個涼，唔得咩」。<br>另一名地產經紀更教路：「如果屋宇署人員真係入到屋，你咪話做網購生意，擺部電腦放喺枱囉，總之唔好話係住人就得啦。」<br>■記者林熊</p></body></html>