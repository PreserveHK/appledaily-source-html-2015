<html><header><meta charset="utf-8"><title>每日一趣：基金轉場手續多 - 黃尹華</title></header><body><h1>每日一趣：基金轉場手續多 - 黃尹華</h1><p>中證監上周五放行內地基金可以透過港股通買港股，市場憧憬基金好快來港撈貨，唔少H股大升特升。其實如果對內地基金業有認識，就會知道冇咁簡單。內地而家超過有700隻股票基金，要買港股，就要改合同，擴大投資範圍，過程非常繁瑣。<br>之前中證監曾經放開公募基金可以買股指期貨，但結果幾乎冇基金為此修改合同。因要召開持有人大會，投票通過，然後報批，基金公司都唔願意多事，驚多生枝節，反而令舊客走去贖回基金。恐怕呢次肯為港股通改合同的基金亦唔會多。就算即使願意改合同，成個流程都要幾個月。<br>業界反映話，基金公司寧願成立新基金，話明會投資港股通。新基金同樣要經過報批，集資過程，要幾個月先搞掂。之前QDII基金受冷落，好難話第日港股通基金會受追捧。<br><br>黃尹華</p></body></html>