<html><header><meta charset="utf-8"><title>【新蒲崗】一劏十一有密碼鎖</title></header><body><h1>【新蒲崗】<br>一劏十一有密碼鎖</h1><p>【本報訊】位於九龍市中心的新蒲崗工業區亦有工廈劏房，記者發現有46年歷史的超達工業大廈，有單位被人用作私房菜館、訓練狗隻學校及手工藝展覽廳等，人流甚旺。當日記者放蛇去到區內搵劏房，地產經紀最初無反應，之後就說可以帶去超達工廈參觀5樓一個單位。<br>開門入內，原來千呎工廈單位分間11個房，姓李女經紀說︰「呢度得三個租盤，其他都租咗出去，正門口𠴱間玻璃房係做公司嘅。」說罷，李女細細聲補充：「公司平時冇人返嚟㗎，你明唔明呀。」記者追問：「即係扮寫字樓？」李女陰陰嘴笑：「大家明就得啦!」<br>上址劏房面積130方呎，租金4,000元，每間設獨立廁所、抽氣扇，還有寬頻上網服務，每個房間大門都設密碼鎖。<br>■記者張軍</p></body></html>