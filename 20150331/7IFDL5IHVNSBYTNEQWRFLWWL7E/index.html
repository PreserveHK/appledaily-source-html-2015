<html><header><meta charset="utf-8"><title>被拒入辦公地方　許智峯涉傷人保安：民政處唔畀佢入</title></header><body><h1>被拒入辦公地方　許智峯涉傷人<br>保安：民政處唔畀佢入</h1><p>【本報訊】民主黨中西區區議員許智峯去年為抗議區議會黑箱審批宣傳《基本法》撥款，在秘書處外靜坐多日，及後他企圖進入民政處辦公室，其間被指踢傷兩名保安員。報稱遇襲的女保安員昨在庭上供稱「民政處落咗order，唔畀被告入去」。<br>記者：戴國輝<br><br>被告許智峯（32歲）否認兩項普通襲擊罪，指他於去年4月3日襲擊65歲保安員古永強及58歲虞麗。<br>控方昨播放錄影片段，海港政府大樓民政處接待處櫃位未完全落閘，仍有空隙，被告將雙腳伸進空隙企圖進入辦公室。身在閘後的古及虞即緊按被告雙腿及推他，被告不斷蹬腳反抗，其間古說：「你整親我！許生，你隻腳揈到我，你唔可以咁做！」<br>虞則邊呼喝被告「嗱！你自己控制情緒！」邊叫喊「壓住佢對腳，等佢唔好郁！」她並高聲說：「拖佢出去！」被告終被職員抱着拖離櫃位。古事後坐在椅上不斷喘氣稱遭被告踢腹，但指「受傷就冇，手就有啲震同痹」。虞則右手無名指被夾傷流血。<br>辯方昨盤問古時指出，現場不僅是民政處辦公室，亦供身為區議員的被告作辦公用，故此他可進入上址，但古表示不太清楚。辯方再問古與同事根本無權阻被告入內工作，古回應「我哋聽指示啫」。</p><p>否認捉住被告</p><p>虞作供時強調「邊啲人畀入嚟，邊啲人唔畀入嚟，係有指示」，由於被告已靜坐數天，「民政處落咗order，唔畀被告入去」，她更親耳聽到一名民政處男職員向她的上司指示，不准被告入內。<br>虞形容案發前被告因未能進入辦公室而情緒波動，突然「成個人鏟咗入接待處嘅旮旯位」，她與古推被告雙腿，另有其他職員拖及抱着被告，令其四肢離地，但她強調「我哋唔係捉住佢，係扶住佢，佢實在太危險，我驚佢會跌親，擔心佢失去重心，所以叫同事幫手」。辯方追問：「你哋出於好意扶住佢，反而佢仲激動？」她肯定地答：「係。」她不認為被告意外踢傷她。<br>案件編號：ESCC4099/14</p></body></html>