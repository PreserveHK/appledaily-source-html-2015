<html><header><meta charset="utf-8"><title>隔牆有耳：聯署有錢剩　陳太盡捐 - 李八方</title></header><body><h1>隔牆有耳：<br>聯署有錢剩　陳太盡捐 - 李八方</h1><p>眼見港大法律學院前院長陳文敏無理被左報攻擊、港大學生會刊物《學苑》又被梁振英針對，白色恐怖瀰漫，學術同政界中人就牽頭搞聯署十卜一吓。八方聽聞，呢次前政務司司長陳方安生有份牽頭發起嘅聯署，唔夠10日就有近600人簽名，反應之好出乎意料之外，但原來呢班簽名嘅人，係要人人夾100蚊㗎，以便喺報紙登全版廣告，而由於聯署人數眾多，𠵱家收集到嘅錢，已經多過登報所需嘅費用。<br>大家都知㗎啦，無論政改抑或捐款，「袋住先」呢樣嘢，𠵱家喺社會好危險㗎喎，所以八方聽聞聯署嘅發起人已經決定，會將剩咗嘅錢全數捐畀公益金，寓撐學術之餘兼做善事。</p></body></html>