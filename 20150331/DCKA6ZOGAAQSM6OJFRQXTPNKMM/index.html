<html><header><meta charset="utf-8"><title>隔牆有耳：馮煒光與舊黨友過招 - 李八方</title></header><body><h1>隔牆有耳：<br>馮煒光與舊黨友過招 - 李八方</h1><p>新聞統籌專員IC馮煒光，加入政府後未放棄點評時事，不時因為觀點同人開拖，噚日佢又喺facebook擦出火花。話說IC喺佢自己fb share一條link，內容係關於學聯拒絕普選秘書長嘅報道，似乎想藉此暗批學聯自己都唔肯搞普選。<br>點知呢個share即時惹來佢嘅前黨友、白鴿黨南區區議員區諾軒不滿，留言問IC：「1985年你有沒有在學聯要求普選秘書長？」IC回應自己85年係同學一人一票選出嚟嘅諮委（基本法諮詢委員會委員），又話85年距今30年，點解30年唔變？呢句說話反而辣㷫乳鴿仔狙擊，借勢追問為何佢批評泛民早年冇爭取公民提名等？兩人一來一往幾度過招，八方問IC點解同舊黨友開片？佢強調用辭溫和，心平氣和討論而非開拖。</p></body></html>