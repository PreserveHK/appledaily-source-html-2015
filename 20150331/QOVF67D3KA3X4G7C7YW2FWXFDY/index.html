<html><header><meta charset="utf-8"><title>唔識做N就唔好X！ - 陳也</title></header><body><h1>唔識做N就唔好X！ - 陳也</h1><p>差人拉人，法官放人。以為爛句變金句，藍絲別高興得太早，因為法官這次不但不放人，還罕有地長篇大論教訓人。<br>「唔識做阿媽就唔好生！」確定是年度最強訓辭。 <br>阿媽係女人，但不是所有阿媽都識教仔女。同理，特首是領導人，但不是個個領導人都識領導香港，唔識扮識，禍及七百萬市民。「唔識做特首就唔好參選！」法官講唔出口，不代表心裏不這麼想。「還有少少羞恥心，就反省一下！」這句，高高在上的那些奉承主子的所謂梁粉，對號入座，恐怕早已不會反省，少少羞恥心，都隨着梁粉這道魔咒，喪失淨盡。做人阿媽無恥，會害死自己仔女，製造兩個未來賊仔。做特首無恥，同樣，禍及的，包括大少、小姐。唔識做人阿媽，監牢大門終於為你打開。唔識做特區領導，唔，使唔使坐監呢？問袁司長，他的「最後程序」怎樣了，食豬骨粥有罪，更咩的……拿五千萬唔申報，又能開脫嗎？ </p></body></html>