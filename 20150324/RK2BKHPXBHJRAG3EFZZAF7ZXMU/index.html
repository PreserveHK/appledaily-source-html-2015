<html><header><meta charset="utf-8"><title>靚佬湯《職5》谷肌逃走</title></header><body><h1>靚佬湯《職5》谷肌逃走</h1><p>由荷李活型佬湯告魯斯（Tom Cruise）主演的《職業特工隊》第五集《Mission:Impossible—Rogue Nation》首條預告片昨日曝光。現年五十二歲的靚佬湯再扮演特工Ethan Hunt，今次有赤膊露肉場面。一開始就講他被綁架，雙手被綁在柱上，不過他谷行腹肌，將自己向上揈逃出！並在由Rebecca Ferguson扮演的靚女特工協助下逃走。在片段中未見到張靜初，今日會有一條加長版預告。<br>這集講靚佬湯率領的職業特工隊被CIA解散，但他暗中再聚集隊員，包括西蒙柏奇（Simon Pegg）跟謝洛美維納（Jeremy Renner），去瓦解一個叫The Syndicate的殺手集團。靚佬湯還親身上陣掹飛機邊、坐電單車飛馳等等，電影於今年七月尾上映。 <br>撰文：泰米</p></body></html>