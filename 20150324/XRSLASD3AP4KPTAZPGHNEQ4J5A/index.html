<html><header><meta charset="utf-8"><title>花絮：華仔粗口撐《殺II》</title></header><body><h1>花絮：華仔粗口撐《殺II》</h1><p>《殺破狼II》記者會由全男班撐場，大玩粗口諧音「吊」、「拿」、「星」，任達華笑說：「我用吊形容呢部戲，因為戲裏面我俾人吊住。」古天樂抵死說：「我用拿、星形容，導演拿揑得好好，星係粒粒巨星，試吓加埋一齊講。」</p><p>心悠見乾濕褸就嗌</p><p>周柏豪和劉心悠宣傳驕陽電影《我老婆係明星》，柏豪在片中做記者，心悠坦言最驚追蹤記者突然撲出來：「嗰時喺台灣屋企，有個變態佬着乾濕褸突然揭開，嚇到我不停嗌。」柏豪着的褸款似乾濕褸，笑問：「係咪我呢啲款呀？」</p><p>蕭定一幫襯亞視被拒</p><p>鄭中基和雨僑為電影《猛龍特囧》撐場，老闆蕭定一投訴亞視：「原本廣告今日喺亞視播，攞亞視冇糧出開玩笑（圖），但臨出街前亞視話唔好播，既然冇糧出，點解唔收廣告費？唔好玩我，對亞視嚴重不滿，不過亞視播唔會有幾多人睇到。」</p><p>Juno陳友拍住犯罪</p><p>麥浚龍（Juno 左）和陳友宣傳史詩式犯罪電影《風林火山》，Juno身兼投資者、監製、導演及編劇四職，陳友都有份投資，製作費達一億二千多萬港元，Juno說：「製作過程同資金多過《殭屍》十倍，特技拍攝為主，海外都有投資方。」</p></body></html>