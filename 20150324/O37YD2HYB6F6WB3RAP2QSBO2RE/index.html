<html><header><meta charset="utf-8"><title>又講餐廳論寸港視？李思捷被網民炮轟</title></header><body><h1>又講餐廳論寸港視？<br>李思捷被網民炮轟</h1><p>喪抄外國清談節目嘅《今晚睇李》，主理嘅李思捷，前晚搵咗陳百祥（阿叻）上去，講到2013年阿叻當時有一番說話，就係寸港視咁話一間酒樓都未發飲食牌照，咁快就推啲點心出嚟俾客，又點食呢?<br><br>前晚李思捷就十分認同，複述返呢句說話，唔知點解無綫人咁鍾意用餐廳去做比喻，上年TVB高層余詠珊就已經咁樣去形容港視:「譬如你間餐廳都未開，但你就話最近整咗個菠蘿包好好食，但你間餐廳呢?點樣出菜?同時有一百人嚟食飯，點樣唔使等兩個鐘頭就可以有飯食?」<br><br>李思捷前晚講完呢返說話，網民好大反應喎，當然好多都係寸TVB呢間「餐廳」獨市經營但啲產品又唔掂霸住個牌，亦有人用三跑去比喻，政府一樣未諗點樣可以起條三跑，咪又係格硬使1400幾億去起?<br><br>網民話:<br>「飲食牌言論錯唔錯我就唔知，不過另一方面，補習社未拎到牌，一樣都可以租鋪位做生意，只要學生數目唔超過限定就可以，垃圾藝人唔做定資料搜集就係度口出狂言，不過CCTVB嘅作風一向都係差唔多，歪(奀)星，收擋啦。」<br><br> 「咁世界上又確實係冇邊一個大城市……只係得兩間有牌既餐廳……，一間單獨一味……專煮河蟹……，而另一間就差啲連人工牌費都比唔起……」<br><br> 「其實一條跑道, 還沒傾好點用, 這麼快就話用錢起定先, 那怎麼起!?」<br><br> 「有咩慘得過睇CCTVB?咪就係睇李思捷。」<br><br> 「等我仲以為佢暗串緊三跑。」<br><br> 「個酒樓理論根本就不知所謂<br>1）酒樓運作相對簡單，請廚師樓面好快搞掂，當然可以等牌照出左先開始搞。做電視唔同，專門好多，而且你開台至少要有三幾個月節目儲係度，唔係即刻可以搞到。<br>2）個政府有無搵個高官同酒樓老闆傾，仲批埋地先？<br>3）你唔好忘記，HKTV同政府仲有兩單官司未審，你估政府贏硬架？」<br><br> 「無牌,好好食 - 排晒長龍，有牌,好難食 - 拍晒烏英(蠅)」<br><br> 「 其實一家酒樓，飲食牌照出了多年，但都只係得一種食物。那怎麼吃？」<br><br> 「個跑道未起好就收錢添，點心都未出，就要埋單」</p></body></html>