<html><header><meta charset="utf-8"><title>四太生日撐保良　子女齊集送驚喜</title></header><body><h1>四太生日撐保良　子女齊集送驚喜</h1><p>賭王何鴻燊四太梁安琪、何猷亨、猷君、超盈、呂良偉夫婦與張智霖（Chilam）等，前晚於灣仔出席「保良局周年慈善餐舞會」，這是四太卸任前最後一個大型晚會，她說：「每年都想趁呢個晚會開心玩番晚，如果高興，都會上台玩吓，不過要等我哋嘉賓表演晒先啦。（帶猷亨學嘢？）係呀，大家睇到，啲仔女都好支持我。」</p><p>楊小娟恨生女
</p><p>昨天是四太的五十四歲生日，細仔猷君突然出現送驚喜，他說：「媽咪唔知我嚟嘅，因為美國未放春節假，所以提早兩日放。」問他有甚麼生日驚喜？猷君說：「我囉！不過家姐、我同哥哥都喺度。（四太指你們喜歡夾份送手袋？）呢啲都要嘅，物質上少少啦，驚喜就係爸爸上次生日寫咗首歌，媽咪就會整啲藝術感嘅嘢。」<br></p><p>楊小娟受訪時提到翁嘉穗相隔十五年再度懷孕，她說：「咁好呀，我都好想囉！因為我年紀都唔係好大箒，仲可以生，啲朋友都有叫我試人工受孕，但我好抗拒，自然啲好啲，我真係好恨生女，想有個女陪我行街，扮下靚。」  <br>此外，Chilam正在澳門趕拍電影《十月初五的月光》，囝囝魔童也有探班，問兒子有興趣拍戲？Chilam說：「學校有活動畀佢哋試下做剪接，阿仔都有興趣。（喜歡唱歌？）其實都好一般，因為性格怕醜。」<br>採訪：盧妹<br>攝影：陳俊強</p></body></html>