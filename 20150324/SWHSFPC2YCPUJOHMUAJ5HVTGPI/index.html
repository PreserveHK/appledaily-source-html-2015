<html><header><meta charset="utf-8"><title>出事前借貓親子吳綺莉孖卓林上節目</title></header><body><h1>出事前借貓親子<br>吳綺莉孖卓林上節目</h1><p>吳綺莉女兒吳卓林於本月十一日透過學校報警，之後吳綺莉涉虐女被捕，事發至今卓林寄居在長輩家中，母女兩人未有機會再見面，吳綺莉日前受訪時坦言明白女兒是為她好，並自責是失敗媽媽。</p><p>擺放母女畫像</p><p>原來出事前三日（本月八日），吳綺莉母女接受有線節目《寵物ER》訪問，並於前晚播映，節目中卓林罕有地現身撐媽咪，因家中的愛貓Amie肚瀉，吳綺莉找來獸醫上門診治，當日的工作人員昨表示母女二人相處融洽。</p><p>節目中吳綺莉表示自己因拍攝該節目才開始養貓，以前她曾被貓抓傷而怕了貓，不過因為卓林的關係，令她改變初衷，她說：「佢知道我怕貓，佢會上網搵資料，睇到呢個品種嘅貓冇咁惡，呢種貓會乖啲，佢會為我諗，我覺得喺呢個過程入面，都係父母同仔女嘅溝通方法。」接着卓林說：「因為我阿媽對貓有陰影，好怕貓出爪，因為我當時好想說服佢買一隻貓，要說服就要符合佢嘅條件，又唔要惡、怕佢唔鍾意人，要鍾意嗲人。」該訪問又見到吳綺莉家中擺滿不少油畫和擺設，幾乎全部與卓林一起，可見母女二人事事以對方着想。此外，吳綺莉日前接受dbc數碼電台訪問，她自言因「講錯嘢」嚇親卓林，因出事前她曾向女兒交代賣屋與學費等安排。<br>撰文：張曦彤</p></body></html>