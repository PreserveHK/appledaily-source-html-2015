<html><header><meta charset="utf-8"><title>每日一趣：阿爺撐網絡金融 - 李可強</title></header><body><h1>每日一趣：阿爺撐網絡金融 - 李可強</h1><p>熟悉國情的投資者都會明白，每晚七點的央視新聞聯播好重要，係阿爺政策重要風向標。邊條新聞，邊個領導人排頭位都唔簡單。上禮拜日晚的新聞聯播就出現罕見一幕，頭條竟然以六分鐘長度（整個新聞聯播得三十分鐘）報道互聯網金融，話點樣利國利民，幫助經濟轉型。<br>去年內地不時傳出有網絡貸款公司走佬消息，證明呢個行業風險極高，但中央擺明要力谷，現時已經好少再見到任何負面新聞，央視直頭開始保駕護航。之前三月十五日人大閉幕會上，總理李克強話，要大力支持互聯網行業，據聞當晚央視消費者權益晚會，本來要大爆互聯網金融黑幕，結果臨時要叫停，延遲直播。<br>官方最高喉舌撐到咁盡，近排已經炒到熾熱的互聯網金融股，昨日再火上加油，差不多隻隻又再升停。<br><br>李可強</p></body></html>