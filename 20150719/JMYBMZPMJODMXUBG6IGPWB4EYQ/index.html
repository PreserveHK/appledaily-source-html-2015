<html><header><meta charset="utf-8"><title>【飲食籽】新登場紫薯吉士撻　章魚燒扮麵包？</title></header><body><h1>【飲食籽】新登場紫薯吉士撻　章魚燒扮麵包？</h1><p>今個暑假，去大阪食章魚燒好？抑或去沖繩食紫薯好？計我話，不如先在香港試試這幾款甜品再決定，也未遲。A-1 Bakery話咁快就30歲生日，賀壽第一炮是早前推出的多啦 A 夢日式極厚班戟，而第二彈則是與日本樂桃航空crossover的幾款大阪及沖繩美食。大阪代表睇落十足一粒章魚燒的章魚燒麵包，脆卜卜的外層包住 Q 彈又軟綿綿的麵包，加上關西口味的燒汁，夠惹味。而沖繩版本就將當地名產黑糖、海鹽及紫薯炮製出「沖繩三重奏」，包括有自家製黑糖雪糕及泡芙、滑嘟嘟的紫薯吉士撻，以及海鹽焦糖燉蛋，三款也是炎夏的透心涼之選。<br><br>記者︰黃依情</p></body></html>