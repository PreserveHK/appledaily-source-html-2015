<html><header><meta charset="utf-8"><title>隔牆有耳：「公民提名」現立會文獻 - 李八方</title></header><body><h1>隔牆有耳：<br>「公民提名」現立會文獻 - 李八方</h1><p>究竟「公民提名」呢四粒字係咪真係如梁振英嘅「白宮發言人」馮煒光所講，係近一兩年無厘頭提出嚟嘅概念呢？歷史文獻唔會呃人，立法會圖書館近日為《基本法》搞咗個展覽，展出《基本法》相關文獻。只要喺立法會圖書館嘅基本法館藏搜索器中，可以睇到喺80年代傾《基本法》時，喺特首產生辦法嘅諮詢報告中搵到「公民提名」，當時有意見話民主派提出嘅提名方法，應由立法會議員，改為「不少於500名香港中國公民提名」，再交港人普選。市民想睇基本法嘅相關文獻，可去立法會或登入網址： http://www.legco.gov.hk/general/chinese/library/collections_basic_law.html </p></body></html>