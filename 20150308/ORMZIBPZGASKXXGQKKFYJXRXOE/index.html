<html><header><meta charset="utf-8"><title>趣趣地︰鳳凰挫阿聯做二哥</title></header><body><h1>趣趣地︰鳳凰挫阿聯做二哥</h1><p>周六澳職上演兩場前列球隊對碰，早場有越戰越勇嘅威靈頓鳳凰，喺主場迎戰排名原本喺佢哋之上嘅阿德萊德聯。佢哋上周先作客以3:2力挫另一排名較前嘅墨爾本勝利，而今仗再憑新加盟嘅祖爾格菲斯（三號），同首席射手尼敦般斯各入一球，贏2:0，一下子升上第二位。由於榜首嘅珀斯光輝繼續狀態低迷，喺稍後時間同墨爾本勝利踢成1:1，連續七場不勝，所以目前只領先鳳凰一分。兩隊下星期對碰，絕對係名副其實嘅榜首之戰。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>