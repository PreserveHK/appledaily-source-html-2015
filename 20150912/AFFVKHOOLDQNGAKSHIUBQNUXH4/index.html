<html><header><meta charset="utf-8"><title>內地傳媒：司榮彬兩遭刑拘</title></header><body><h1>內地傳媒：司榮彬兩遭刑拘</h1><p>【本報訊】亞視執董葉家寶前日公佈原大股東黃炳均已將其持有52.41%股權售予山東商人、中金集團董事長司榮彬，當中41.66%股份完成交易，新股東計劃投資100億元打造新亞視。正當外界關注這名青島商人能否改變亞視命運之際，昨日內地財新網將這名神秘商人起底：48歲，在內地有涉案紀錄，先後兩次遭刑事拘留。<br>據財新網報道，司榮彬為青島中金集團董事長，山東濱州人。他曾任職哈慈集團青島分公司經理、亞太經濟信息雜誌社主編、海爾期貨經紀有限公司經理等。據悉，司離開海爾後，主要從事房地產開發。財新記者獲得資料顯示，司在內地有涉案紀錄：2003年8月，司涉嫌偽造公司印章及法人代表簽字，將公司備款在銀行抵押貸款770萬元，曾遭刑事拘留；翌年7月31日，司又因涉嫌虛假出資，再被刑事拘留。但未知是否留案底。</p><p>中資管理層質疑公司背景
</p><p>亞視的經理人黎嘉恩昨說：「我哋嘅責任只係搵最高出價者、係唔係獨立投資者、同亞視嘅前管理層有冇關係、有冇足夠嘅錢去買，至於啲錢點嚟，我哋搵律師了解過係冇問題。」至於有案底者是否適合做董事，「覺得我唔適合答你……而且了解過，佢係冇問題做董事。」<br>根據全國企業信用信息公示系統資料，司目前是青島中金和中金實業股份有限公司的法人，兩公司的註冊資金分別為10億及1,200萬元。但青島中金官網站簡陋，令人對司和其集團的背景生疑。官網沒有介紹集團何時成立及董事長資料，架構欠奉。有中資企業管理層私下嘆：「唔知（底蘊）嘅人，俾佢嚇死，知道（底蘊）嘅人，俾佢笑死！」他強調此中金集團，有別於1995年成立、註冊資本為3億元的中金投資（集團）有限公司（簡稱中金集團），指有魚目混珠之嫌。<br>■記者張琛、石永樂</p><p>識睇睇留言</p><p>Hehe Yoyo：根本就亂吹，電視台冇咁多錢賺，有100億使鬼投資電視台。<br>Tony So：同689有冇關係？冇直接都可能都有間間接。<br>Bo La：又一條死老千。<br>Sau Sau：出左糧先講嘢啦，告極唔死嘅公司得佢。<br>資料來源：《蘋果》facebook專頁</p></body></html>