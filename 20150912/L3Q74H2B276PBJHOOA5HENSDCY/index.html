<html><header><meta charset="utf-8"><title>隔牆有耳：郭榮鏗亂過路照抽水 - 李八方</title></header><body><h1>隔牆有耳：<br>郭榮鏗亂過路照抽水 - 李八方</h1><p>噚日有報道話，就快做第二任爸爸嘅公民黨議員郭榮鏗（Dennis），因為心急趕住陪老婆做產前檢查，所以喺中環亂過馬路，報道仲圖文並茂到影到Dennis橫過馬路嗰刻㖭。<br>相信藍絲見到呢一個報道，一定相當之亢奮，可以乘機狠批Dennis衝擊法治。<br>不過Dennis嘅facebook專頁管理員已經解開咗亂過馬路之謎，管理員解釋因為Dennis嘅助理「唔記得提佢趕時間都要遵守交通規則」，故此對事件「感到極度悔咎」並鄭重道歉。<br>睇到呢到，相信唔使八方講讀者都知道，又係抽葉劉淑儀誤po身份證號碼賴助理件事水！Dennis喺認錯之餘，順手抽葉劉水，真係一箭雙鵰！</p></body></html>