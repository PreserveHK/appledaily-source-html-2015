<html><header><meta charset="utf-8"><title>家棟自嘲舊作慘不忍睹</title></header><body><h1>家棟自嘲舊作慘不忍睹</h1><p>林家棟昨日為了監製的新片《死開啲啦》到商台接受訪問，他說：「J.Arie放低咗歌手包袱，學典型港女，初初佢唔敢講粗口，我同佢熱身半個鐘佢已經到好流利嘅。河國榮以前演戲係平面，今次有內心戲感染到人，佢仲增肥20磅着內褲出鏡 。」最近大台重播《大鬧廣昌隆》，林家棟笑笑口稱：「我都有睇番少少，慘不忍睹，嗰時我講對白好急，有啲反應做得差，好笑。 」</p></body></html>