<html><header><meta charset="utf-8"><title>破壞之王現身西灣河</title></header><body><h1>破壞之王現身西灣河</h1><p>【鳩嗚乜乜乜】<br>周星馳經典電影《破壞之王》中，主角何金銀着住印有「榮記冰室」餐牌嘅外套上擂台挑戰「大師兄」，萬料不到現實中真有其事。</p><p>#茶餐廳逢周四休息</p><p>網上最近流傳一張喺茶餐廳影嘅相片，圖中夥計嘅橙色制服，背面竟然印有「特餐牌」，寫埋餐肉通粉、牛肉餐包等等，連轉凍飲或多士加幾多錢亦詳列。網民大讚充滿創意之餘，亦有人懷疑老闆是否周星馳影迷。另外都有人講笑話，如果加價咪要換過晒啲衫？<br>有人話呢間係西灣河筲箕灣道老舖百利冰室，但間舖噚日係逢周四嘅休息日。（網友都話，乜香港仲有茶餐廳有休息日㗎？）<br>不過，費清搵到西灣河街坊、學民思潮嘅黎汶洛，佢話:「就係百利冰室囉，我成日去食㗎」。佢話好似真係最近發現侍應着住呢件衫，「幾得意吖，流動餐牌喎，明碼實價」。佢話間餐廳好有懷舊味道，夥計都好nice，「冇聽過佢哋唔鍾意着件衫喎」。</p><p>費清　＃要生計，也要生活 ＃毋忘初衷</p></body></html>