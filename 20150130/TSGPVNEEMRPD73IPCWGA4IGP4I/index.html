<html><header><meta charset="utf-8"><title>中環在線：渣打CEO跑馬仔三大熱都係空降 - 李華華</title></header><body><h1>中環在線：渣打CEO跑馬仔<br>三大熱都係空降 - 李華華</h1><p>渣打集團（2888）行政總裁（CEO）冼博德盛傳冇得留底，仲話最快下個月有公佈，孖屐就不停估領袖，傳出多位人選，包括三年內成功將英國萊斯銀行（Lloyds）市值谷大一倍嘅萊斯行政總裁奧索里奧（Antonio Horta-Osorio）、年僅三十九歲嘅滙豐英國行政總裁司馬安（Antonio Simoes），仲有澳洲銀行Westpac機構業務主管Rob Whitfield。<br>咁有冇機會喺內部升人？市傳渣打歐、美、非、中東部行政總裁Viswanathan Shankar，同埋企業融資部主管Mark Dowie都有份跑馬仔。不過有分析指，內部晉升嘅機會唔大，多數喺外面搵人空降。</p></body></html>