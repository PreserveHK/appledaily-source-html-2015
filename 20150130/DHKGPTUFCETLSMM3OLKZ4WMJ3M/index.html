<html><header><meta charset="utf-8"><title>老公買雞湯補身Cara G.默認再度有B</title></header><body><h1>老公買雞湯補身<br>Cara G.默認再度有B</h1><p>林嘉欣、許志安、Cara G.夫婦等人前晚現身銅鑼灣希慎廣場的金莎朱古店活動，已育有十個多月大女兒的Cara G.以真空吊帶連身褲上陣，與同場的混血名模Jocelyn鬥性感。早前有指Cara再度懷孕，腹部更見微隆，記者問她有否好消息公佈？她笑言：「我都想有，之前身體不適入了醫院做檢查，要穩定先同大家講，下月十二號會做檢查，之後應該可以同大家分享，我思想傳統，會小心處理，要百分百舒服先同大家講。」在旁的夫婿Jesper透露已買雞湯給Cara補身，Cara表示：「其實他好忙，沒時間煮東西給我吃，所以就買。」<br></p><p>笑巨鵰冇得操練</p><p>安仔早前與鄭秀文（Sammi）一齊去布吉旅行，再被傳媒拍下現「巨鵰」被讚身形好，記者取笑他會否想收Sammi送白色底褲作情人節禮物，他笑言下次要穿踢死兔：「我剪爛咗啦嗰條，剪爛咗啦。我未減肥喎，下次小心啲囉，我𠵱家同做內褲代言人冇分別。」記者提議他出自家品牌內褲或拍廣告，安仔笑言：「唔好啦啩，好驚人哋着條底褲有我個名，我接受唔到囉。」提到方力申拍內褲廣告時僭建，他笑記者在朱古力活動問鹹濕問題，他表示：「唔要道具先夠真實，呢樣嘢永遠冇得操練嘅，唔通好似手臂咁咩。」<br>採訪：卓寶花　<br>攝影：陳慧安</p></body></html>