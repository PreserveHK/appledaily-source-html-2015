<html><header><meta charset="utf-8"><title>賣地印花稅收超預期　盈餘或達六百億</title></header><body><h1>賣地印花稅收超預期　盈餘或達六百億</h1><p>【本報訊】政府今個財政年度原本估計有九十一億元盈餘，但據知埋單計數後，盈餘可能超標數百億元，更有消息稱可能達五、六百億元以上。消息稱盈餘超標，主要是賣地及印花稅收入遠高於政府估計，而立法會財務委員會拉布，也令部份工程無法上馬，變相減少支出。但消息強調今年盈餘只反映之前一、兩年經濟狀況，隨着經濟前景不明朗，未來財政況不容樂觀。<br>早前有會計師行預測今個財政年度盈餘可能高達五、六百億元以上，消息人士形容有關預測為「雖不中亦不遠」，對於政府再大幅低估盈餘，消息人士形容屬「完全係意料之外」，因特首梁振英在去年施政報告中，已提出大幅增加土地供應，而政府也落實雙辣招壓樓市，政府預期賣地收入、印花稅必然下跌，怎知結果完全相反，兩項收入竟不跌，更大幅上升，令庫房水浸，「地賣多咗，雖然塊塊地有平有貴，但平均呎價其實冇乜跌，變相令賣地收入多咗；至於印花稅更係始料不及，雙辣招反而令稅收多咗好多」。</p><p>拉布令支出減
</p><p>另外，立法會財務委員會去年多次拉布，政府多項撥款無法批出，部份政府工程更無法上馬，結果令政府在今個財政年度，變相減少支出，「因為立會拉布，要用嘅錢用唔到，錢用少咗，盈餘自然又多咗」。<br>但消息強調，今年財政盈餘，其實是反映之前一、兩年經濟狀況，「任何政府收入唔係反映嗰年經濟狀況，而係前一、兩年」，佔領運動、自由行減少對香港經濟狀況的影響，未能在今個財政年度顯示出來。<br>■記者莫劍弦</p></body></html>