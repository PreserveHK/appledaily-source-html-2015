<html><header><meta charset="utf-8"><title>隔牆有耳：陳克勤領養瀕危星龜 - 李八方</title></header><body><h1>隔牆有耳：<br>陳克勤領養瀕危星龜 - 李八方</h1><p>原來香港喺去年底，有逾七百隻印度星龜（屬《瀕危野生動植物種國際貿易公約》附錄II（CITES II））。因為非法貿易被充公，送往嘉道理農場。由於被充公嘅星龜數量太多，嘉道理農場唔可以全數收容，所以揀咗一啲較健康嘅星龜，經漁農自然護理署交畀香港兩棲及爬蟲協會作領養用途，減少星龜被迫人道毀滅嘅數目，救回龜命。<br>民建聯陳克勤噚日請咗香港兩棲及爬蟲協會到立法會，為議員同有意領養人士舉辦星龜護理班。星龜唔係想領養就可以領養，必須經過評估，至今有幾十隻星龜獲安排領養，陳克勤呼籲有意領養者經過深思熟慮先決定，而佢同未來主席李慧琼同黨友Tree根，噚日上完護理班都申請領養。</p></body></html>