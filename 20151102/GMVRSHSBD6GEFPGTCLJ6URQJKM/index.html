<html><header><meta charset="utf-8"><title>何紫綸出嫁　老公怕醜啜面珠</title></header><body><h1>何紫綸出嫁　老公怕醜啜面珠</h1><p>曾與張栢芝胞弟張豪龍拍拖的34歲模特兒何紫綸（Ann），昨與拍拖2年的飲食業男友Gary Lam在港島香格里拉舉行婚禮，筵開32席，並請來前女子組合Freeze成員陳樂榣擔任姊妹團。新娘子Ann昨穿上deep V露背婚紗、戴上3卡鑽戒跟老公切蛋糕及合巹交杯，記者要求二人錫錫，但怕醜的新郎哥僅願意錫老婆面珠。<br></p><p>婚禮花7位數
</p><p>Ann受訪時透露婚禮花費7位數字，並以紫色作佈置，她昨日所穿的婚紗及老公禮服自己也有份設計，並大爆自己昨日是真空上陣。Ann說：「我同老公本身係朋友，之前覺得唔會同呢個人拍拖，點知真係拍咗拖，我鍾意佢識煮嘢食，同埋佢約我出街嘅話好準時，會提早成半個鐘到，好有誠意。佢個人比較靜，我就比較嘈，一凹一凸啱晒。」Ann表示婚禮大部份都是老公安排，其間雙方曾為小事爭吵，Ann說：「可能老公覺得我工作壓力大，叫我唔好插手。」問斟茶期間可有感動落淚？她說：「流淚度過，我有4姊妹，自己最細，孻女孻心肝，個個家姐送我走都流住淚，自己都好開心。」<br></p><p>未有計劃造人</p><p>說到玩新郎遊戲，Ann透露老公要錫和舔條尿片，又指老公即場用詞語砌愛的宣言，十分搞笑。老公可有感動到喊？Ann說：「反而求婚嗰陣有喊，今日佢好緊張，成日左騰右騰，叫一齊影相都好緊張，真係唔係好慣。」問到何時生BB時，Ann謂：「遲啲先，因為今年真係好攰好多嘢做，出年想去多啲旅行休息吓，所以後啲先生BB，渡蜜月就明年先去。」Ann指老公擔心她身體健康，所以未有催她生B，她說：「自己身體好差，想調理吓。」此外，昨晚婚宴賓客多以圈外朋友居多，圈中友好就僅得莊端兒等人而已。<br>採訪：盧妹　<br>攝影：陳俊強、陳順禎</p></body></html>