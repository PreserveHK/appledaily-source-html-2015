<html><header><meta charset="utf-8"><title>事故多多！「雷神」退出兼兩駒衝閘　好彩大熱力保不失</title></header><body><h1>事故多多！<br>「雷神」退出兼兩駒衝閘　好彩大熱力保不失</h1><p>第四場四班1200米，可謂事故多多，姚廐有飛馬「雷神」閘前擾攘一輪退出，影響到「創意寶」、「燈胆大師」的情緒，兩駒衝閘走了一小段路程，須重新入閘。<br>結果此場仍開出大熱門，兩匹組合獨贏A1馬，分別係「樂有贏」及「紀利福星」，跑落賀廐2.2倍大熱門「紀利福星」醒過前駒，夥拍潘頓後上一攻而破大熱取勝，A1組合獨贏派16元。<br>「紀利福星」呢匹五歲馬這場是由呂廐轉投賀賢馬房第二仗，歷來第四次上陣已開齋，造就潘頓繼10月22日谷草爆冷勝出姚廐「舖舖旺」後，連續第二次谷戰贏馬，至於賀賢近兩戰俱有馬贏，共取三win，馬房明顯當旺。<br>相反文廐「樂有贏」用馬房主帥巫斯義，拉士姍姍來遲跑梗頸四，連捷大計落空，而今場二、三名都係十倍以外冷門，分別為「高山威龍」及「悅欣賞」，四重彩派6,240元。</p></body></html>