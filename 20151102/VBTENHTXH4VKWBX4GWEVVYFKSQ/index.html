<html><header><meta charset="utf-8"><title>魚樂無窮：水底價二孩概念股 - 唐牛</title></header><body><h1>魚樂無窮：<br>水底價二孩概念股 - 唐牛</h1><p>近日圍繞小朋友嘅新聞不絕，在香港，小三學童被迫狂操TSA，引發家長群起醞釀罷考。中國變化更大，五中全會決定改行二孩政策，專家預計，內地每年新增人口可達800萬，較全港人口還要多，從投資角度出發，商機無限！本港上市二孩概念股中，只得海爾智能（348）仍處於股災水底價，升浪一起，啖啖肥肉！<br>海爾智能前身龍昌，乃老牌玩具生產商，年前獲海爾電器入股後，業務隨即升呢，由玩具伸延至嬰童產品，包括電動消毒器、奶樽及食物加熱器、嬰童食物調理機、嬰童洗衣機及空調等。截至今年3月底止，收入倍增至3.9億銀，盈利更狂升2.2倍至1,704萬銀，翻身之旅正式開始。<br>海爾智能3月推出智能監控器愛娃（iVa），讓父母無時無刻實時監測嬰童嘅狀況，喜怒袞樂一目了然，產品已透過京東出售，成為未來新收入來源之餘，更為強攻物聯網嘅踏腳石。此外，淨水器業務亦食正城鎮化概念，市場規模預期由2013嘅180億人仔，大幅增長至2020年嘅4,000億人仔，海爾智能分到少少餅仔，足以令盈利幾何級數上升。<br>眾多二孩概念股上周五高開低收，惟獨海爾智能呈現陽燭，現價乃7月8日股災位，連執董都喺呢啲水位增持，見底了！以反彈0.382倍計，可見0.83元，六成升幅在眼前！<br><br>唐牛<br> https://www.facebook.com/tongcow88 </p></body></html>