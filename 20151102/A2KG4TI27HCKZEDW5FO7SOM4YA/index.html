<html><header><meta charset="utf-8"><title>【馮仁昭四圍超】可嵐何浩文執導拍MV</title></header><body><h1>【馮仁昭四圍超】<br>可嵐何浩文執導拍MV</h1><p>可嵐同何浩文噚日喺黃埔出席慈善K，可嵐透露最近派咗新歌《匆匆一生》，呢首歌係講年輕人追求理想嘅過程。<br>今次可嵐仲做埋MV導演，佢話：「拍咗一日，原來有好多嘢要跟，最重要同攝影師溝通。」同樣派新歌嘅何浩文，亦表示做埋MV導演，佢話：「我拍過電影，所以都OK。」個個做埋導演，唔知係為慳皮定想過導演癮。<br>撰文：馮仁昭</p></body></html>