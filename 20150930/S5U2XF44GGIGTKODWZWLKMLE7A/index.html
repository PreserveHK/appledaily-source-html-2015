<html><header><meta charset="utf-8"><title>呢度係香港 - 陳也</title></header><body><h1>呢度係香港 - 陳也</h1><p>陳左耳的「去中國化」真人騷在馬鞍山小巴站上演。排隊等車的大叔因插隊問題跟一位南亞裔老兄口角後大罵對方「香港地唔係你㗎，係中國人㗎！」<br>南亞老兄聽畢大怒，憤而推大叔出馬路，大罵「你返中國啦，呢度係香港！」過程被市民拍下，「中國」大叔被推後還以老拳但孤掌難鳴。南亞老兄以流利廣東話向乘客解話：「佢打尖！」<br>香港文化多層次的草根代言，南亞老兄是表表者，這麼一推，擊潰大叔的中國化謬論。我翻看新聞多次，相當遺憾，大叔不是陳左耳。<br>香港唔係你的，係中國人的。除了張小明的超然特首，這句比仆街更難聽。<br>這就解釋了，中國大媽「笑大人個口」說以後唔來香港購物香港就玩完的邏輯。香港不是香港人的，是中國人的。<br>所以香港店鋪用簡體，中小學強制普通話授課，大學生硬性北上否則唔好讀，警察要跟公安城管平起平坐，廉記要聽命西環，法院要被超然，愛國要拍拖結婚，港足大戰要困喺小西灣……。<br>然而，去年九月廿八日打後的79日，香港的確是我們香港人的！唔信，大叔，俾把遮你，返中國試吓。</p></body></html>