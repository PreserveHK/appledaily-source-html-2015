<html><header><meta charset="utf-8"><title>中秋與貓賞月Miu Miu旺角走失</title></header><body><h1>中秋與貓賞月<br>Miu Miu旺角走失</h1><p>【本報訊】「求神保佑Miu Miu快啲返番（我）身邊，就算有人啲攞咗佢去養，希望對佢好好！」中秋節正日的晚上9時許，讀者鄧小姐帶同兩隻愛貓Miu Miu及加菲，到旺角櫻桃街公園賞月，她將加菲從貓袋抱出，另一隻手則按住袋中另一隻白色波斯貓Miu Miu之際，Miu Miu突然逃脫，並走入草叢。<br> <br>鄧小姐極為驚慌，「同妹妹搵到（凌晨）4點半」，更報警求助，但一直沒有發現，她不禁啜泣：「好擔心，唔知佢點，由佢4個月大養咗6年，我真係冇辦法，搵咗3日3夜」！<br> <br>「（凌晨）4點半起身搵，6點又搵」鄧小姐自製街招及派傳單，亦在fb廣傳，盼放狗人士幫手留意Miu Miu蹤影。鄧小姐曾於警員協助下，翻看康文署閉路電視，「好可惜有個cam（鏡頭）壞咗」，她估計Miu Miu或走向大角嘴方向。有網友留言指，於大角嘴一天橋及地下隧道，見到疑似Miu Miu蹤影。<br> <br>鄧小姐坦言「好內疚」，並哭說「當佢囡咁錫，嗰日冇意識帶條貓帶，疏忽咗」，其妹妹的男友亦幫手，帶乾濕糧及Miu Miu的玩具到處尋貓。</p></body></html>