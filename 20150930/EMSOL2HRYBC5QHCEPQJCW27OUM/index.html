<html><header><meta charset="utf-8"><title>17女神Leslie三點式找數</title></header><body><h1>17女神Leslie三點式找數</h1><p>直播app 17昨日全面下架，有「17女神」之稱、現年23歲的林莉嫻（Leslie）昨來到將軍澳蘋果大樓的泳池旁接受專訪，她以網名「Leslielam＠appledaily」玩17直播，半小時內最高峯超過34,000人睇過直播，並同時有逾3,500人收看，不過因為太多人同時瀏覽，人數超過17的負荷，不少人都只能看到黑畫面。早在直播前Leslie講明只要人數超過500人就會有「福利」提供，所以直播未幾Leslie已脫去外套，露出內裏的比堅尼上衣找數。</p><p>中招誤睇淫片</p><p>Leslie笑言在17看到最多留言是叫自己「除衫」，她說：「唔介意，覺得好搞笑，玩app時突然有人叫你除衫，都會覺得好好笑。通常我會話『好凍呀，除咗衫會冷親。』」對於近日17有色情片段流出，她自言亦中過招：「見到頭像個女仔身材好好，好奇click入去睇直播，點知入到去原來播緊4仔（色情片），即刻click走。」<br>Leslie表示一向喜歡下載不同app來玩，她說：「17玩咗一個禮拜左右，其實玩個app都係想有互動，可能有啲人想用一個隱形身份借呢個網嚟減壓。」她認為沒有肉體傷害到人還可以接受。對於玩app有錢收，Leslie目前賬戶約有123港元結存，她笑說：「冇朋友攞過錢，因為都係得我玩。聽過好似可以透過支付寶收錢，或者會用啲錢去淘寶買嘢。」<br>採訪：何永寧</p></body></html>