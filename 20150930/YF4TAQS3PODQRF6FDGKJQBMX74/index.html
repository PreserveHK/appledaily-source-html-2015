<html><header><meta charset="utf-8"><title>超人被清算　恐嚇窒投資者</title></header><body><h1>超人被清算　恐嚇窒投資者</h1><p>【本報訊】長和主席「超人」李嘉誠罕有地公開發聲明，反駁內地官媒對他的批評，不少政商界人士感意外之餘，亦憂慮北京對港強硬政策，不止針對泛民或反對意見，「連北京一旦認為唔聽話嘅商人，一樣開刀，連李嘉誠都申訴無門」；長此下去，只會進一步嚇怕商界，「只會令更多投資者卻步，對北京都冇好處」。</p><p>顯示中央強硬「唔畀面」</p><p>有政商界人士不約而同指出，李嘉誠一向被視為少數可「直通天庭」的超級富豪，以往北京固然不會向他開刀，就算李嘉誠有意見，亦可私下向中央反映，但今次官媒接二連三批李，難免令人覺得，在中央對港強硬政策下，受針對的不再是泛民、佔中支持者，又或「唔聽話」的法律界人士，「而係任何北京睇唔順眼嘅人，就算係李嘉誠，一樣會打你，完全唔畀面」。<br>金融界人士也表示，李已屬國際級富豪、而且一向與中央關係良好，北京尚且「唔畀面」，「其他本地財閥會點諗？中央係咪唔再睇香港商界？下一個會唔會到佢哋？係咪要諗後路？」至於國際投資者，他們在內地更缺乏官方人脈，「外國投資者會諗，連李嘉誠唔再投資咁多資金喺大陸，都俾官方清算，咁外資咪仲冇保障」。<br>■記者莫劍弦</p></body></html>