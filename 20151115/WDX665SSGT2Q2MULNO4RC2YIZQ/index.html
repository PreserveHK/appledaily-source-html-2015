<html><header><meta charset="utf-8"><title>【食咗先講】抺茶菠蘿包殺入旺角！</title></header><body><h1>【食咗先講】抺茶菠蘿包殺入旺角！</h1><p>點睇，菠蘿包點都冇可能唔係黃色嘅。之但係，又的確有噃！旺角專賣綠茶甜品嘅御前上茶，最近出咗條副線「御前洋菓子」，專賣抺茶甜點，最搶眼嘅當然係抺茶牛油菠蘿包喇！用日本京都出產嘅「森半抹茶粉」做，有成170年歷史喇，個包加咗抺茶粉，青BB咁，都幾鬆軟。入面夾咗塊邪惡嘅抺茶牛油，甘甘甜甜，但就冇平時食開牛油咁滑。另一款「抺茶霜淇淋菠蘿包」即係菠蘿包夾抺茶雪糕，一熱一凍夠晒過癮！但記得試埋近期大熱嘅「特濃抹茶半熟芝士撻」，咬一啖，半溶嘅抺茶芝士慢慢流出嚟，比純芝士撻更加惹味，相信又會掀起一陣排隊熱喇！<br>記者、攝影：黃依情、李泳烔</p><p>御前洋菓子<br>旺角廣華街13號廣輝大廈地下2號舖<br>營業時間：1pm – 9pm(試業時間，暫定今個星期六14/11 1pm試業，售完即止)</p></body></html>