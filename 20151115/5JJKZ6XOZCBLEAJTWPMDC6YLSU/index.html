<html><header><meta charset="utf-8"><title>九華徑血案　遭割頸女書記蘇醒村民：佢好好人，會陪老人家覆診</title></header><body><h1>九華徑血案　遭割頸女書記蘇醒<br>村民：佢好好人，會陪老人家覆診</h1><p>【本報訊】長沙灣九華徑新村斬人血案，被兇徒割頸重傷命危的48歲女書記譚樂善，經搶救後已蘇醒及脫離危險期；懷疑畏罪自刎的76歲疑兇湯伯，情況亦已由危殆轉為嚴重，警方昨晚將他正式落案控以3項傷人罪，明日於九龍城裁判法院提訊。<br>記者：胡恩宏<br><br>九華徑新村許村長，昨午與女書記的家人同往瑪嘉烈醫院深切治療部，探望留醫的譚女。村長表示，譚已脫離危險期，並已蘇醒及可說話，「佢精神幾好，講到嘢，講番些少過程同過去嘅嘢」，問及有否談及遇襲事件，村長以警方提點他不要多說話，拒透露對話詳情。涉嫌傷人的湯伯雖情況好轉，但因涉傷人仍不准家人探望。村長指與湯相識逾40年，對方為人和藹，但心態如何難了解。<br></p><p>陳婆婆與印傭已出院</p><p>湯伯前日在村公所涉嫌用𠝹刀割傷女書記後，再持斧頭闖入鄰居家擊傷84歲女鄰居陳玉梅及31歲印尼女傭嘉嘉，然後反鎖屋內刎頸自殺。陳婆婆幸得女傭挺身相救僅受輕傷，其子鍾先生稱，母親及受僱一年多的印傭嘉嘉僅受皮外傷，前晚已出院，並搬往胞姐美孚住所暫住。<br>鍾家中養有4隻狗，他估計湯伯一時神志不清斬人，「條村好和諧，大家冇仇怨，唔知點解會襲擊」。他亦大讚印傭表現，稱會考慮送禮物作表揚。<br>派報紙到該村數十年的報販李先生稱，與譚女及湯伯均熟稔，他讚譚女好人：「佢好為得條村啲街坊，有啲幾廿歲冇人陪覆診，佢都會走去同人覆診，幫人出去買嘢、入數，真係好好人，冇人肯做書記㗎！佢咁後生，寧願唔出去打工，留喺村入面服務。」對於今次血案，李說疑兇不太愛說話，推測「可能有啲說話難聽，佢（疑兇）心情又欠佳」。<br>前日按住譚女頸部大動脈為她止血的地盤女監督阿嬌，以及持鐵通旁守護的工人，因斜坡探土工程已完工，昨均沒出現。有街坊指阿嬌可能學過急救，她用紗布按住譚女頸部時，多次提醒「唔好郁，你越郁越出血」。</p></body></html>