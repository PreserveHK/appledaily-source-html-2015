<html><header><meta charset="utf-8"><title>獲封「最佳收音師」Joe Junior親解揸咪唔放原因</title></header><body><h1>獲封「最佳收音師」<br>Joe Junior親解揸咪唔放原因</h1><p>四哥打曾江事件引來全城關注，尤其「一刀不剪」版流出後坊間議論紛紛，有人指四哥忍不住爆發，亦有質疑是宣傳伎倆谷收視。當中有兩個最大破綻位是Joe Junior全程拎咪似擔心錄不到音，其二是83歲的胡楓身手太敏捷，能一手擋開四哥突然其來的一巴掌，似是早前預演。Joe昨日在電話中否認是宣傳，他說：「你哋錯喇，我都希望係宣傳，拍嘢時候好開心，記者會上台時我哋仲跳舞同唱生日歌畀四哥聽，估唔到一轉就好似天氣咁變冷。」</p><p>Joe：炸彈都繼續拎</p><p>好多人質疑Joe為何堅持拎住幾支咪？他直言是因為太驚，並說：「之後我睇番片，我驚到揸乜都唔知，如果當時係拎住炸彈我都繼續拎住。我當時係諗，點解會咁？唔好有事呀！如果四哥再行埋去，我就會乜都掟晒落地，攬住佢。」可覺得曾江詐病？Joe說：「玩越野車時，架車跌咗落水泥氹，佢隻腳整親，可能係用力過度啦。」修哥對被指好身手則哈哈笑說：「你知唔知道我雖然八十幾歲，我身手好敏捷。」修哥直言未敢致電兩位當時人，問四哥有沒有需要向曾江道歉？修哥說：「大家咁多年老友，頂兩句使乜道歉呀。」</p></body></html>