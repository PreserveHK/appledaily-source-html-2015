<html><header><meta charset="utf-8"><title>【優質馬系列】投選至惡編班即勝精英</title></header><body><h1>【優質馬系列】<br>投選至惡編班即勝精英</h1><p>又到推介優質馬畀大家嘅時候，今期主角係簡稱PPG嘅自購新馬，呢類馬係香港出賽馬匹嘅最大戶，每季入口百幾二百隻，當中有唔少都可以扶搖直上，成為馬壇天之驕子。你哋嘅投票對佢哋無疑係最大嘅鼓勵！<br><br>馬名：澳斯卡<br>馬房：蔡約翰<br>馬主：蕭劍新<br>年齡：4歲<br>評分：89<br>簡評：上季插四班52分起步，三戰三勝升到89分，榮膺最佳新馬，實至名歸。馬主自行培育，首季已充滿王者之風，1200米贏來有餘未盡，估計中距離才是最佳出路，進軍大賽指日可待，未來馬王今季逢出都要捧場。<br><br>馬名：永旺年年<br>馬房：沈集成<br>馬主：張佩珠<br>年齡：4歲<br>評分：71<br>簡評：與前馬王「威爾頓」同父，上季由四班贏上三班，季尾一役雖落敗斷纜，但走勢仍近。52分起步一季內加了19分，仍在三班出賽，肯定尚有頭馬在手，早前潘頓復課已接手操練，人馬今季攜手可期大展拳腳。<br><br>馬名：有心人<br>馬房：蔡約翰<br>馬主：麥鏡開與麥慧珊<br>年齡：4歲<br>評分：69<br>簡評：上季出道四戰兩冠兩亞，兩次贏谷草均顯大超班本色，之後兩度屈居亞軍，相信與進度未十足有關，質素肯定未見底。上月首戰沙田闊場於1400米追得有聲有色，未來將可田谷雙線發展，突破80分無困難。<br><br>馬名：刺刀<br>馬房：沈集成<br>馬主：陳偉彰<br>年齡：4歲<br>評分：69<br>簡評：至今兩戰全勝1000米直路賽，每次俱以天賦速度一放到底，包括上仗133磅收韁贏馬，表現出色。今季69分起步，在三班可負輕磅，跑直路賽有力再贏，由於速度高，故跑轉彎途程相對較易適應，前景光明。<br><br>【請按此投票】 http://s3.amazonaws.com/nxtomohtml5/votinggame/index.html </p></body></html>