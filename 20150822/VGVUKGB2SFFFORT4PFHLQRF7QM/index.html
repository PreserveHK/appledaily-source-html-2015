<html><header><meta charset="utf-8"><title>邵仲衡再戀珍妹：非常滿足</title></header><body><h1>邵仲衡再戀珍妹：非常滿足</h1><p>李麗珍、邵仲衡、鄧麗欣（Stephy）、方力申等昨日在九龍塘出席新片《紀念日》開鏡儀式，片中李麗珍及邵仲衡飾演Stephy父母，網友指珍妹與Stephy年齡相距僅十多年，不太似母女，珍妹說：「我都希望有個咁大嘅女，做緊嘢可以養埋我，十幾歲都生得出嘅。」問現在亭亭玉立的女兒有否興趣入娛樂圈時，珍妹指女兒對娛樂圈沒多大興趣，還覺得選美及當模特兒無聊。邵仲衡則指今次與珍妹合作非常滿足，他說：「再見面好感動，戲中拍感情戲，默契有百分之一百二十。」 </p><p>小方與Stephy於十年前因拍攝葉念琛的電影而拍拖，現在真情侶真感情演繹，二人表示拍鬧交戲投入得跟真的一樣，Stephy說：「戲中佢講一句對白話我難頂，真係幾深刻同難受。」小方笑言戲中對白「費事講錯嘢又嘈」，就像日常對白，他說：「我睇番佢黑面嘅演出，呢個就係我平時私下先見到嘅樣。」<br>採訪：張俊銘<br>攝影：陳順禎</p></body></html>