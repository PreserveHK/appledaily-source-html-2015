<html><header><meta charset="utf-8"><title>中環在線：電子支票將面世陳豪拍短片宣傳 - 李華華</title></header><body><h1>中環在線：電子支票將面世<br>陳豪拍短片宣傳 - 李華華</h1><p>最近銀行界都幾多新搞作，好似iTeller、流動車，下月7日仲會推出電子支票！金管局與銀行公會為咗令市民容易受落，搵來形象討好嘅陳豪拍咗條宣傳短片。<br>顧名思義，用電子支票就唔會出現趕住去入票、支票被人整污糟或者忽然冇支票簿用嘅情況。首階段會有9間銀行推出電子支票服務，包括滙豐、中銀香港（2388）、恒生（011）、東亞（023）等，未來將會有更多銀行推出有關服務。<br>簽發電子支票前，首先你要有網上銀行賬戶，然後登記電子支票服務，仲要申請數碼簽署，並有收款人嘅電郵地址，咁你先可以email PDF版支票畀對方。如果收款人都接受到用電子支票，咁都算方便。</p></body></html>