<html><header><meta charset="utf-8"><title>隔牆有耳：國師：傘兵靠《城邦論》勝選 - 李八方</title></header><body><h1>隔牆有耳：<br>國師：傘兵靠《城邦論》勝選 - 李八方</h1><p>熱血同城邦派喺國師陳雲加持之下，出戰區選戰績差到冇眼睇，噚日成為高登仔恥笑對象，但國師又點會錯？佢仲要話自己料事如神，連傘兵勝出，都係佢國師功勞，大有冇佢陳雲，就冇班成功打大佬嘅傘兵！<br>國師噚日喺佢fb貼文，分析傘兵區選勝出原因，主要係泛民形象+清新活力+本土內涵，另外當然唔少得，係有傘兵用佢嘅《城邦論》，再披上青年中產嘅外衣，加上勤力、提早預備社區服務而勝出。</p><p>新同盟大勝都靠佢</p><p>國師強調佢嘅香港《城邦論》，就係畀呢班香港青年玩嘅政治策略，形容係安全、漸進、成效有保證，即係冇佢國師明燈指路，傘兵邊有得贏！後來國師仲連新民主同盟嘅水都抽埋，話大勝嘅新同盟都係佢《城邦論》嘅最早追隨者咋！講到抽水，真係冇人及國師咯。</p></body></html>