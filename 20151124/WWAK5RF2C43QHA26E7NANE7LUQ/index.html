<html><header><meta charset="utf-8"><title>Ana R.剖腹誕B7.6磅女搶閘出世</title></header><body><h1>Ana R.剖腹誕B<br>7.6磅女搶閘出世</h1><p>現年35歲的混血名模Ana R.與英籍老公Brad結婚兩年，一直不設防努力造人，今年7月終於宣佈造人成功陀B女，預產期本來在明天，但B女可能心急與父母見面，於上周六已經搶閘出世。<br>Ana R.昨日除了向傳媒發B女相，還在Instagram上載一張BB腳仔相，宣佈她和老公的7.6磅女兒在前日（11月21日）已經出世。榮升人母的Ana R.產前一直有做檢查，上個月肚皮已脹到43寸大，醫生早已預料她頗大機會早產，結果B女果然提早幾天出世。Ana R.接受本報訪問時說：「痛咗15個鐘都未可以自然分娩，位置又唔係最理想，所以最後醫生決定開刀。」</p><p>遺傳美人胚子</p><p>從相片所見，B女頭髮濃密、鼻子高高，而且手腳很長，遺傳了父母優良血統。Ana R.經理人則表示：「小Ana好乖巧，要食奶嘅時候先喊，大部份時間都係瞓覺，所以對Ana來說，湊BB仍然應付到，精神仲好好。」她又爆Ana自嘲似乳牛，因為產後除了餵母乳便是瞓覺。至於囡囡的名字，Ana R.表示仍然未決定，因為有幾個名字在候選名單中。而好友Lisa S.及準媽媽Jessica C.都為Ana R.送上祝福。<br>另外，今年3月才結婚的Angelababy師妹曾咏前日亦順產誕下6磅重囡囡。<br>採訪：唐如</p></body></html>