<html><header><meta charset="utf-8"><title>趣趣地：史達寧經理人執2,900萬</title></header><body><h1>趣趣地：史達寧經理人執2,900萬</h1><p>史達寧不惜同利物浦反晒面，死都要過檔曼城，一直都被指係佢經理人艾迪禾特喺背後推波助瀾搞搞震。點解咁落力？唔使講都係因為錢啦，原來今次轉會成到事，禾特抽佣都好和味，收到成二百幾萬鎊。</p><p>史達寧同曼城簽周薪18萬鎊嘅五年合約，同禾特拆賬後者可以收番5%，即係大約240萬鎊（約2,900萬港元）。另外，喺晏菲路球場仍有巨型史達寧嘅波衫廣告牌，有球迷就喺附近噴咗「£££ S STERLING」嘅字樣，宣洩不滿。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>