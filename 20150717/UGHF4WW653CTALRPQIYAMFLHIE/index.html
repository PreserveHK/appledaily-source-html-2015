<html><header><meta charset="utf-8"><title>十指緊扣上庭翠翠遭老公前妻禁聽審</title></header><body><h1>十指緊扣上庭<br>翠翠遭老公前妻禁聽審</h1><p>葉翠翠和老公周曉東（Raymond）新婚第6日，昨日手拖手到灣仔區域法院家事法庭應訊，處理有關Raymond與前妻Grace Lam的贍養費問題。Raymond前妻在翠翠辦婚事期間入稟家事法庭申請快期，令二人未能即時出發去度蜜月，翠翠昨日聆訊後，表示未有因上庭一事影響新婚心情，她說：「其實旅行幾時去都得，只係希望可以盡快解決件事。反而感覺好似平時會落雨咁，𠵱家似打風，但我哋會握住對方隻手，話畀對方知唔使驚，我哋一齊面對。」聽到有老婆支持，Raymond低頭甜笑。<br>不過，Raymond前妻在庭內卻向主審法官提出要求，不准翠翠聽審，並申請閉門聆訊，翠翠只好留在法院內的休息室等候老公。被拒入庭內聽訊的翠翠離開時被記者追問，她無奈說：「其實我𠵱家同老公係直屬關係，但因為前妻堅持唔肯，所以冇得入法庭，我亦都冇見到佢（Raymond前妻）。」</p><p>覺得好尷尬</p><p>閉門聆訊結束，暫定9月再審，翠翠表示會與Raymond一齊面對官司，而Raymond婚前多次傳欠女兒的生活費，當時翠翠挺身而出為Raymond解畫，今次翠翠離開法院時，為表支持老公，高舉二人緊握的雙手，又甜蜜對望，翠翠說：「我哋一齊面對，一齊搵律師。」重提被拒入庭一事，她謂感覺好尷尬，不過她堅決下次聆訊會再陪老公出現，她說：「最多喺間房仔裏面等。」<br>採訪：盧妹<br>攝影：陳順禎</p></body></html>