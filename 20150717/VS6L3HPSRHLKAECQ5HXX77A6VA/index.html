<html><header><meta charset="utf-8"><title>體壇拾趣︰駿其戰港超有「夢想」</title></header><body><h1>體壇拾趣︰駿其戰港超有「夢想」</h1><p>港超聯來季新軍駿其今日正式開操，而噚日佢哋就喺官方fb公佈，會冠名夢想駿其參賽。球迷對夢想呢個名，係咪有啲印象呢？咪就係東方嘅主要贊助商夢想沙龍囉！雖然「夢駿」仲未公佈新季大軍名單，但噚日已經喺fb放咗張佢哋嘅操練相，見到福田健二、李嘉進同基奧等球員跑步，同日仲公佈埋簽咗彭梓鍵、李溢晉，同上季效力YFC澳滌嘅屠俊翹三個守門員㖭！</p></body></html>