<html><header><meta charset="utf-8"><title>鬥晒腳吸睛周嘉儀vs蔡雪瑩誰會勝？</title></header><body><h1>鬥晒腳吸睛<br>周嘉儀vs蔡雪瑩誰會勝？</h1><p>兩個都係女神，兩個都已經離開大台新聞部，兩個都……鍾意晒長腿，一個係周嘉儀，一個叫蔡雪瑩，嗚呀，法官大人，點揀呀？<br><br>周嘉儀自從返新工之後，好積極咁發展佢嘅社交網，包括開FB page，又開ig，勤力更新，包括貼新工相，專訪相，甚至舊相，唔同look任你look，落hashtag永冇手軟，最緊要仲係大部份都係著one piece短裙仔，加埋一雙會說話的眼睛……真係求其擺個pose都已經係世界級。<br><br>啱啱回復自由身，講明想進軍娛樂圈專注幕前發展嘅蔡雪瑩BB都唔弱，雖然佢個FB page like嘅人數得三千幾，同周嘉儀開咗一個禮拜鬆啲已有萬六人爭好遠，但蔡雪瑩亦開始發力，係咁貼長腿相，係咁晒腿，好似昨日咁，同媽媽及友人去赤柱呼吸新鮮空氣，都把握機會貼番張石崖邊的雪白美腿。先唔好理點解著成咁行山，但已經夠晒養眼。</p></body></html>