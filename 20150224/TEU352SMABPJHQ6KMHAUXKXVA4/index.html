<html><header><meta charset="utf-8"><title>馮仁昭四圍超：吳國敬唔加場都結婚</title></header><body><h1>馮仁昭四圍超：<br>吳國敬唔加場都結婚</h1><p>吳國敬同天堂鳥噚日喺北角出席公司嘅新春團拜。之前阿敬講過，如果四月開嘅演唱會可以加場嘅話，就會向女朋友求婚，佢噚日改口風話：「就算唔加場都會籌備婚禮，不過未必喺台上求婚，因為好多人都做過，但我會實牙實齒去愛佢，我哋拍拖近九年。」天堂鳥就話嚟緊會推出兩首新歌，希望更勁更紅，有需要嘅話仲可以爆肌演出。<br>撰文：馮仁昭</p></body></html>