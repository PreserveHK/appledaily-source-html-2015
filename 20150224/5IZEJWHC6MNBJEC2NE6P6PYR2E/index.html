<html><header><meta charset="utf-8"><title>求驗客手記：C朗登皇馬第三射手</title></header><body><h1>求驗客手記：C朗登皇馬第三射手</h1><p>西甲「一哥」皇家馬德里周日西甲作客艾爾切，憑賓施馬同埋喺比賽時歐偉倫上身、門前兩碼單刀橫傳嘅基斯坦奴朗拿度（C朗、右）各入一球贏2:0，領先次席嘅巴塞隆拿四分。有份入波嘅C朗迄今為皇馬上陣二百八十一場入二百九十球，追平咗前輩辛迪拉拿嘅入球數目，成為皇馬歷來入波第三多嘅球員，僅次於魯爾（三百二十三球）同迪史堤芬奴（三百零八球）；查實佢比魯爾僅入少三十三球，若然喺皇馬踢到掛靴，極有可能創歷史，成為銀河艦隊入波最多嘅球員。另外，呢場波亦係皇馬門將卡斯拿斯第五百次喺西甲上陣，能夠以清白之身達到職業生涯一個里程碑，真係值得高興。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>