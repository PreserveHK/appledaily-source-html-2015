<html><header><meta charset="utf-8"><title>中環在線：派千封利是　一田莊偉忠fb晒廿蚊紙 - 李華華</title></header><body><h1>中環在線：<br>派千封利是　一田莊偉忠fb晒廿蚊紙 - 李華華</h1><p>好多人都係噚日農曆大年初五開工，返工第一件事當然係向上司𢭃利是喇，利利是是吖嘛。一田百貨喺沙田總部返工嘅員工都唔例外，聞說佢哋噚日開工，首要任務就係喺一田行政總裁（CEO）莊偉忠嘅辦公室門外排隊𢭃利是，年年如是。<br>之不過，莊偉忠做咗一日「財神」後，似乎覺得未夠喉，噚晚八點半左右，佢再喺facebook（fb）上載一張叠滿利是封、同埋幾叠廿蚊紙嘅相片，講明話係「晒冷嘅」。<br>佢預告，已經預留一千封利是，好快就會落舖頭派畀分店員工，仲話就算錯過咗都唔緊要，三月十日周年晚宴有得補數咁話，認真貼心！查實員工努力工作一年，上司派兩、三萬元利是鼓勵一下，等大家繼續拼搏，都算係相當化算。</p></body></html>