<html><header><meta charset="utf-8"><title>年初五撇甩偉仔嘉玲孖發哥行山搭小巴</title></header><body><h1>年初五撇甩偉仔<br>嘉玲孖發哥行山搭小巴</h1><p>周潤發一向喜歡行山，想不到連劉嘉玲也受感染，昨天年初五嘉玲撇下老公梁朝偉，相約了民間特首發哥去港島龍脊郊遊徑行山，行完山後，她把與發哥登上龍脊觀景台和一起乘搭小巴的合照放上微博。<br>昨日嘉玲和發哥偕其他行山團友行完山後，還一起去了赤柱吃午飯，嘉玲昨接受電話訪問說：「同發哥行山真係好開心，佢又健談，又熟路，簡直好似係住喺山上，行到邊度又知邊度有好嘢食，沿途啲市民見到佢真係開心到飛起，仲開心過中六合彩，個個爭住同佢合照，一個藝人能夠做到萬民愛戴真係唔容易，我自己係藝人都唔可以唔服佢。」</p><p>「今日過得好鬼開心」</p><p>嘉玲指自己平時都有行山和跑步，不過今次跟完發哥行山後，決定以後繼續約對方一起去做運動，她說：「我以後會經常約佢行山，因為佢好熟路，同佢行山一定好安全，可以有人照顧，不過我平時行山係行一、兩粒鐘，但佢一行就三、四粒鐘，真係要時間適應，好似今日行完山，佢帶我哋搭小巴去攞車，之後又帶我哋去食好嘢，今日過得好鬼開心。」</p><p>《多啦A夢》繼續領先</p><p>此外，發哥與嘉玲主演的《賭城風雲II》在香港和內地票房都有佳績，下周日會有慶功。昨日香港影業協會公佈賀歲片的票房成績，由年三十到大年初三，票房總收入約六千二百零六萬元，與去年同期的五千一百一十四萬，上升約百分之二十一。暫列榜首的仍然是年初一上映的日本動畫片《Stand By Me：多啦A夢》，截至前日收二千二百多萬，同日開畫的《衝上雲霄》排第二位，約收一千六百二十二萬，《賭城風雲II》和《12金鴨》分別列第三及第四位，而《浮華宴》上映五日，收約二百三十八萬，較其他賀歲片輸足幾條街。<br>採訪：鍾國仁</p></body></html>