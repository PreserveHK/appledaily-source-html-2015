<html><header><meta charset="utf-8"><title>【福星迎春】 Lynn聞男友甜絲絲</title></header><body><h1>【福星迎春】 Lynn聞男友甜絲絲</h1><p>熊黛林（Lynn）出名孝順，剛在南京與家人過年，昨日返港，她說：「同往年一樣，我會放假一星期，返南京探屋企人，新年會以家人為主，多數唔出街，我哋會食團年飯，一家人睇春晚，踏入十二點就會放炮仗、食餃子。」Lynn去年覓得男友郭可頌，問她會否帶男友回家見家長拜年？<br>Lynn甜絲絲笑說：「我會自己一個返。」Lynn回家鄉前先到花店學插花，她自言最喜歡是五代同堂：「聽講五代同堂係好有意思，代表一家人好溫馨，又代表黃金，好有趣。」問她會否享受男友的鮮花攻勢？她笑說：「係女仔都鍾意收花，喺重要嘅節日應該要有，我最鍾意收玫瑰花。」問到今年會否計劃組織家庭，她笑言：「唔好咁快，慢慢嚟，希望多啲時間了解，𠵱家好穩定，但係暫時仲未想結婚。」<br>採訪：羅慧敏<br>服裝：Vivienne Tam<br>場地：Tiffany Flowers</p></body></html>