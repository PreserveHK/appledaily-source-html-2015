<html><header><meta charset="utf-8"><title>唱《好心分手》憑歌寄意林雅詩哭訴老公唔肯離婚</title></header><body><h1>唱《好心分手》憑歌寄意<br>林雅詩哭訴老公唔肯離婚</h1><p>性感女星林雅詩的老公溫文英最近疑出軌斷正，與人妻Grace Wong在街頭攬錫。林雅詩昨日穿上tube dress，谷胸現身淺水灣舉行的「香港燒烤節」，她心情明顯沉重，在台上獻唱《好心分手》時有點哽咽。她直言是憑歌寄意，並說：「大會安排咗兩首歌，一首輕快啲，但我揀咗《好心分手》。」<br>林雅詩透露已透過律師搞離婚，但老公冇反應，她說：「我有問過佢（小三），但佢唔認，好失望，佢話：『係個女仔舂埋佢，唔通我推開人咩？』」被問老公有沒有𠱁她？林雅詩喊住搖頭，身旁的經理人即遞上紙巾，是否已死心？她說：「死心嘞！」是否不能挽回？她說：「唔係咁答我囉，唔承認自己啲嘢，好無稽。」</p><p>「淨係想要番個仔」</p><p>有爆料指Grace Wong有老公及女兒，林雅詩「唔」了兩聲，並謂：「近排聽得太多嘢，自己瞓得唔好，之後接到好多冇來電嘅騷擾電話，打嚟唔出聲。」懷疑邊個？她說：「我冇諗。」<br>林雅詩與溫文英的兒子今年已經10歲，小朋友知道父母感情出現問題，林雅詩直言好想自己照顧兒子，但老公仍未肯協議分居。問是否擔心被分身家？林雅詩又再爆喊謂：「唔知，我淨係想要番個仔。」<br>早前林雅詩在潘紹聰的《恐怖在線》爆老公買佛牌後性情大變，林雅詩解釋：「唔止呢樣嘢，大家都睇到佢做咗啲咩，綜合所有嘢先有咁結果。佢話第一次見個女人，第一次見就咁？即係好有問題囉，解釋好荒謬。」她直言現在心情難以平復，但仍會繼續工作，問到經濟可有困難？她說：「OK，媽咪會幫我take care個仔，我可以照顧到自己。」之後林雅詩合十雙手，結束訪問。<br>採訪：黃曉妍<br>攝影：沈健程</p></body></html>