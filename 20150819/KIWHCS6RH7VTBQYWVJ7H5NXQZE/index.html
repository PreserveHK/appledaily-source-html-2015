<html><header><meta charset="utf-8"><title>異動空間：進擊的股災2.0 - 魏力</title></header><body><h1>異動空間：進擊的股災2.0 - 魏力</h1><p>前文提及中證監話國家隊幾年內不退市，原來魏力只睇咗一半，原來災難嘅係前一句：國家隊一般情況下不再入市。市場解讀為不再托市，昨早高開後淡友開始試沽期指，測試阿爺的底線，沽吓沽吓發現真係冇人托，結果午後淡友空群出擊，一舉推冧A股。中證500期指8月合約本周五（21日）結算，今日暴瀉9.63%，較現貨低水4.4%，戰友就算唔阿愁上身，都實在難以樂觀，只能繼續避戰，相信滬股要到3600點，國家隊才會再次出手。<br>阿爺托少一日，港股即刻跌到趴街，很有7月初股災初期的感覺，究竟股災2.0是否即將降臨？三方面分析。第一，恒指、H指齊創今年收市新低。收市價甚具象徵意義，因這代表好淡雙方認同的每日結算價位，如今跌穿股災日收市價，可判斷後市跌穿22836點機會已高於一半。第二，今日84%股份向下，大戶莊家又再熄燈走鬼，為反彈以來首次，阿里健康（241）橫行區底部6.3元失守，隨時free fall。第三，企業陸續派成績表後，短期再冇憧憬，加上阿爺降準、減息對股市已失靈，港股走勢暫難見曙光。<br><br>魏力<br> http://www.facebook.com/2012jason </p></body></html>