<html><header><meta charset="utf-8"><title>隔牆有耳：葉蘊儀po靚相撐電車 - 李八方</title></header><body><h1>隔牆有耳：<br>葉蘊儀po靚相撐電車 - 李八方</h1><p>電車男有佳音！早前有顧問公司話想唔畀電車行中環，結果引嚟唔少網民發動保護電車大行動，發起全城一人一相撐電車。呢個行動，前日得到公義女神葉蘊儀支持呀，佢喺fb上載以前登過雜誌、喺電車旁嘅靚相（圖），留言話好多國家都對電車有需求，好以美國、法國、德國、澳洲、日本等，「電車不能缺」。<br>女神話呀，電車係香港嘅交通標記，亦係香港嘅象徵，香港電車陪住佢成長，亦係最平嘅交通工具。佢仲叫嗰啲顧問公司，唔該多啲了解問題原因先下定論啦，佢話呀，中環究竟係電車定係私家車太多呀？得女神力撐，各界電車男係咪覺得好似打咗強心針呢？</p></body></html>