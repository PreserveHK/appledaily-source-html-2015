<html><header><meta charset="utf-8"><title>隔牆有耳：梁特執阿松口水尾？ - 李八方</title></header><body><h1>隔牆有耳：<br>梁特執阿松口水尾？ - 李八方</h1><p>聲稱無意參選特首N次嘅前財爺梁錦松，噚日出席一個創業比賽前被問到係咪撐特首梁振英連任時，拒絕正面評論，只係話任何人能夠有效領導香港，令香港發展經濟、改善民生，社會更公義，佢都會支持。問及CY最近民望跌破40分警戒線喎，阿松就話：「呢個我就唔評論嘞。」佢話好多時民調只係睇到市民當下反應，但政府做任何事都要好長時間先見效，「好多歷史人物，當時嘅人睇佢，同之後啲人點睇係唔一樣」。<br>至於CY呢排多次話，「積極不干預」政策已經過時，阿松則指自己10幾年前已經喺政府提出類似講法，覺得政府一定程度要「做啲嘢」，唔通CY都係執阿松口水尾？</p></body></html>