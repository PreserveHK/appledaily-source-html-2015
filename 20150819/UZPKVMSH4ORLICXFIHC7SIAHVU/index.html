<html><header><meta charset="utf-8"><title>求驗客手記︰皇馬出新招搶迪基亞</title></header><body><h1>求驗客手記︰皇馬出新招搶迪基亞</h1><p>皇家馬德里雖然外號銀河艦隊，但其實都係表面風光，查實負債纍纍，喺皇馬羅致曼聯門將迪基亞（圖）事件上，據報皇馬又有新主意，就係叫迪基亞一直留喺曼聯直至合約到明年夏天屆滿為止，然後叫迪基亞免費加盟，不過就會畀迪基亞1,200萬鎊（約1.46億港元）嘅簽約費。皇馬咁做，唔單止可以慳番筆轉會費，仲會令紅魔血本無歸㖭！</p></body></html>