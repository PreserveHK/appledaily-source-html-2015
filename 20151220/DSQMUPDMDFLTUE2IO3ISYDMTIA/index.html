<html><header><meta charset="utf-8"><title>小儀為志雲鬆一口氣</title></header><body><h1>小儀為志雲鬆一口氣</h1><p>電台DJ阮小儀昨日應邀出席聖誕活動，談到佳節將至，小儀稱到時會和家人食聖誕大餐：「我已經連續兩年同爸爸媽媽一齊食飯，因為好多朋友都有家庭，要陪小朋友，所以會26號先開party。」談到陳志雲終被定罪判罰款，小儀謂替對方鬆一口氣，她說：「我認同法官所講，佢為社會服務好多，𠵱家判罰錢，咁錢解決到就唔係大問題，希望件事可以告一段落。」</p></body></html>