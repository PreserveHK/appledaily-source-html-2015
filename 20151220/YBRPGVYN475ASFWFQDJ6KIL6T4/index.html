<html><header><meta charset="utf-8"><title>千嬅紅館變粉絲陳慧琳V煞喊包</title></header><body><h1>千嬅紅館變粉絲<br>陳慧琳V煞喊包</h1><p>陳慧琳（Kelly）闊別7年再踏紅館舞台，前晚一連9場Let's Celebrate世界巡迴演唱會正式開鑼，Kelly全晚換了7套靚衫，大騷舞姿。Kelly全晚終極性感造型，是一套黑色Deep V到肚臍的連身透視長腿衫，她唱出《Let's Celebrate》令全場升溫，連座上客楊千嬅興奮到揮動螢光棒，Kelly唱完問觀眾：「我仲得唔得呀？最長係呢一part，真係排得好辛苦，我結咗婚之後，好似真係勁咗！」之後Kelly大唱經典歌《我會掛念你》、《她比我醜》及《都是你的錯》跟粉絲全場大合唱，場面溫馨。</p><p>數度落淚</p><p>其後Kelly換上白色女神造型現身，講到電影對她的影響，眼淺的她聲音又開始震，之後哭着說：「好似電影《天涯海角》主題曲《風花雪》，真係講每一句嘢都好似好感觸，因為每一首歌、每一套戲都畀咗我好多回憶。」Kelly再換上黑色女巫裝，坐在巨型墓碑吊台上唱《今夜很寧靜》，脫去斗篷是一套哥德式晚裝。<br>到演唱會尾聲，螢幕出現2008年Kelly紅館宣佈結婚一幕，Kelly換上粉色晚裝唱出《一切很美只因有你》，她在台上說：「我入行之後，好好彩……」Kelly開始喊：「俾我遇到好多好美麗嘅人同事，就係呢啲人令我學識珍惜同感激，覺得一切唔係必然。今日爹哋都嚟咗，好多謝你哋嘅支持同包容。」</p><p>隨後Kelly聽到全場粉絲的歡呼聲，她又忍不住喊：「最重要係多謝你哋！我生仔又支持我、冇歌出都仲支持我，搞到我好似對唔住你哋咁，今晚我表演OK嗎？你哋滿意嗎？我盡咗力㗎啦！阿媽嘅力係咁上下！」其間Kelly主動走到台邊跟粉絲握手和合照，有粉絲遞上紙巾給她抹眼淚。<br>採訪：盧妹<br>攝影：陳俊強</p><p>演唱會曲目</p><p>（1）隨身聽<br>（2）唔關你事<br>（3）請放心傷我<br>（4）最佳位置<br>（5）最愛演唱會<br>（6）星夢情真<br>（7）風花雪<br>（8）薰衣草<br>（9）有福氣<br>（10）Love Paradise<br>（11）今夜很寧靜<br>（12）嚴重<br>（13）醉迷情人<br>（14）懦弱<br>（15）伶仃<br>（16）有時寂寞<br>（17）戀愛神經<br>（18）Let's Celebrate!<br>（19）經典金曲Medley<br>（20）大日子<br>（21）戀愛情色<br>（22）花花宇宙<br>（23）失憶周末<br>（24）一切很美  只因有你<br>（25）誰願放手<br>（26）對你太在乎 <br>（27）紀念日</p></body></html>