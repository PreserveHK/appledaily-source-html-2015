<html><header><meta charset="utf-8"><title>林淑敏：你已在主懷裏</title></header><body><h1>林淑敏：你已在主懷裏</h1><p>患了淋巴癌的王敏明前日走了，好友都感到震驚難過，同是抗癌勇士的林淑敏，在微博貼了早前到醫院探望的合照，她留言悼念：「感謝耶穌讓我們認識，你的生命美麗，就如陽光一樣。你已在主懷裏，也已印在我心裏，我永遠也不忘記。」</p><p>寶珮如昨在電話說：「最後一次見佢係今年1月，佢啱啱做完化療，我仲話佢精神過我，上個月我打畀佢約食晏，佢話『唔好啦，呢排身體弱啲，又流感高峯期。』我話買嘢上佢屋企食，佢話唔敢亂食，又話知道我有好中醫，遲啲介紹佢睇。噚晚（前晚）聽到消息好可惜，佢係鬥士，雖然得咗呢個病，冇自怨自艾正能量積極面對。」王從希曾跟她學跳舞，亦在微博貼合照悼念：「你永遠是我的好老師！難忘你自己跟病魔拼搏時，仍掛念我在國內工作時注意身體！願你離苦得樂！」<br>採訪：陳杰</p></body></html>