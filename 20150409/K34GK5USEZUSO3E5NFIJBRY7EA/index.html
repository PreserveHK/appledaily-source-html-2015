<html><header><meta charset="utf-8"><title>【壹週刊】齊聲討王征亞視袁潔儀：做番個男人</title></header><body><h1>【壹週刊】齊聲討王征<br>亞視袁潔儀：做番個男人</h1><p>面臨結業的亞視一再拖糧，執行董事葉家寶聲言亞視每月營運開支逾二千萬元，如果股東不再注資，靠出售節目版權包括《亞洲先生》、《亞洲小姐》等品牌，約莫可支撐三到四個月。另外，葉家寶亦會與香港電視主席王維基商談合作，研究可否引入港視劇集，令亞視繼續播放。<br><br>員工自行籌錢出糧，世界奇聞！亞姐袁潔儀、「六合彩之子」蔡國威、亞視助理副總裁冼偉智、製作總監葉成昌和高級編審許燕紅接受本刊訪問時，異口同聲要求王征公開交代。<br><br>高級編審許燕紅說：「佢（王征）既然係我哋老闆，不如返嚟同所有員工交代。」袁潔儀亦拍枱說：「做番男子漢要做嘅嘢！」<br><br>「如果（王征）覺得自己咁偉大，話咩光榮歷史任務，咁不如返嚟交代，我哋直播。」大家和議許燕紅，並相信肯定高收視。<br><br>製作總監葉成昌說：「佢夠膽返嚟先講。（在場袁潔儀插口說要先呼籲員工冷靜！）仲要叮囑大家唔可以帶兵器，身上唔可以有士巴拿，但道具組攞士巴拿係好合理嘅！」<br><br>「知道不獲續牌嗰日，大家都搭晒膊頭流晒眼淚，其實大家唔係等奇跡，只係想有尊嚴咁消失，而唔係俾人嫌棄咁去死！我哋會好好咁完成手頭工作，呢個係我哋俾番自己嘅尊嚴。」許燕紅哽咽說。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>