<html><header><meta charset="utf-8"><title>外星圖寶：飛車執盾</title></header><body><h1>外星圖寶：飛車執盾</h1><p>即將上映嘅《復仇者聯盟2：奧創紀元》，再公開咗終極預告催谷吓部戲，入面一班超級英雄聯手𡚒力對抗智能鐵甲人奧創，可以見「美國隊長」基斯伊雲斯同奧創喺車頂打到俾叉住條頸，仲跌埋個盾牌，而呢個時候施嘉莉祖安遜飾演嘅黑寡婦就揸住電單車出現，幫手執起個盾牌，仲好型咁片過大貨車車底，將個武器交番到美國隊長手上。</p></body></html>