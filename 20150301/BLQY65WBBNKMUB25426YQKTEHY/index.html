<html><header><meta charset="utf-8"><title>理髮師盼保住視力為妻執剪</title></header><body><h1>理髮師盼保住視力為妻執剪</h1><p>【本報訊】剪不斷，理還亂！大半世紀為人整理過無數煩惱絲的理髮師傅坪伯（八十七歲），經歷時代巨輪的變遷，亂髮卻為他帶來生機，養活了他一家三口，無奈眼疾令他無法再執起剪刀搵食，為治病更耗盡積蓄。坪伯的羊年願望是保住視力，健康生活，「新年願望，就係一家人身體健康！」<br>曾任理髮師六十多年的坪伯，經歷抗日戰爭，五十年代由上海走難來港，「日本仔殺到，落到嚟（香港）住山邊鐵皮屋，嗰時真係好慘」。<br>憶述昔日艱苦歲月，坪伯仍歷歷在目，「制水時每日得兩桶水，煮飯同沖涼都好大問題，𠵱家啲後生幸福好多」。年少時由雜工做起的坪伯，見證上海理髮行業由鼎盛走向夕陽，「十六歲喺上海學師（理髮），頭三年幫師傅掃地煮飯，乜都做，要靠『偷師』學剪髮，以前喺上海舖做好威㗎！」他語帶驕傲地說。</p><p>「太太唔係好行到」</p><p>十年前因視力變得模糊辭去工作，去年中更發現黃斑點病變的坪伯，執起理髮「架生」，慨嘆現時已難以為同齡的太太剪髮，老店又不敵時代變遷，萬分欷歔，「舖頭買少見少，好多老朋友退休同走咗」。<br>坪伯指出，上海理髮店與一般髮型屋並不同，「先剪髮、後剃鬚、再吹乾，唔係『洗剪吹』咁簡單」。當年坪伯更要用上數個月去練鬆手腕位，可見上海理髮師相當講究技巧。<br>「老喇！𠵱家睇嘢唔清，太太又痛風唔係好行到」，坪伯想到生活無以為繼，現靠女兒（五十六歲）任文職撐起頭家，淚眼紅紅。蘋果日報慈善基金曾從「醫療專戶」撥款資助坪伯注射首針自費藥Ranibizumab，至今為他共籌逾一萬九千元，他已注射三針，並視乎病況須否持續用藥。<br>不過，坪伯餘下善款不足應付下針約七千四百元藥費，亟待援手。<br>「坪伯」捐款編號：C3792<br>網上捐款： http://bit.ly/1nQRthE <br>■記者鄧詠中</p><p>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br>蘋果基金facebook 專頁： http://goo.gl/eYKB89 <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C3792">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C3792">捐款記錄</a></div></p></body></html>