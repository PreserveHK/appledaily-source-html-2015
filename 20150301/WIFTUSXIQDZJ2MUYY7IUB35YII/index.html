<html><header><meta charset="utf-8"><title>體壇拾趣︰艾莎倫嘉「迷」住入決賽</title></header><body><h1>體壇拾趣︰<br>艾莎倫嘉「迷」住入決賽</h1><p>艾莎倫嘉（右）對上四次同「大威」威廉絲交手全部輸晒，但喺上周五嘅卡塔爾公開賽女單準決賽就終於破宿命，苦戰兩個幾鐘後以盤數2:1反勝晉級，全因今次有偶像萬人迷碧咸（左）捧場。艾莎倫嘉賽後話，見到咸爺喺觀眾席唔單止冇壓力，反而有更大動力去打好波嚟吸引佢嘅注意。而呢位芳齡廿五歲嘅前一姐亦粉絲上身集郵，之後再post相上網分享喜悅：「呢張係是日最佳靚相，亦都係年度最佳，更加係我嘅favorite」。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>