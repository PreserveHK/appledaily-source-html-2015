<html><header><meta charset="utf-8"><title>Hidy巨肚影寫真</title></header><body><h1>Hidy巨肚影寫真</h1><p>曾出寫真的𡃁模余曉彤（Hidy），去年下嫁消防員男友Willian，兩人今年造人成功，Hidy腹中的小B女將於下月出世，進入倒數階段，準媽咪心情緊張。<br>肚大如籮的Hidy日前特別拍了大肚寫真，老公Willian也赤膊晒胸肌，Hidy昨在電話中說：「仲有大約一個月BB就出世，我心情都準備得七七八八，呢個月個肚大得好快，重咗30幾磅。」第一次經歷十月懷胎，Hidy感受好深：「我明白點解女人要陀BB十個月咁辛苦，原來要用呢段時間同BB建立一段好關係。」Hidy表示老公答應屆時陪入產房打氣，她說：「老公𠵱家晚晚同個女胎教，仲叫囡囡等埋佢先出世。」<br>採訪：楊定</p></body></html>