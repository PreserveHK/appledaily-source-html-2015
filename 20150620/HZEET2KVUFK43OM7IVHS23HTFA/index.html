<html><header><meta charset="utf-8"><title>徐淑敏收埋私己錢</title></header><body><h1>徐淑敏收埋私己錢</h1><p>徐淑敏（Suki）昨日到新城接受訪問，並以皮紋測試個人性格，顯示她的魅力最強，但理財方面最弱，她坦言結果好準確：「我公司啲數都係交晒畀會計，我寧願用貴少少做好啲包裝，平時都係老公幫我把關。」Suki表示老公黃浩為她提高銀行戶口信用額，但她笑謂：「畀佢知道我戶口有幾多錢好冇安全感，後來我都係叫佢畀番我自己搞。」<br>暑期將至，Suki謂已為女兒報讀六個課程：「本來想去沖繩讀日本學校，但係未必有咁多時間，所以就學游水、英文、日文、外語等，我都同佢一齊學豎琴，有朋友嘅小朋友已經有小學收咗，好大壓力㗎，不過如果佢話唔鍾意，我就唔使佢學囉。」她又透露將報讀寶石課程，自我增值。<br>採訪、攝影：盧妹</p></body></html>