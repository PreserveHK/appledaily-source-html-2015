<html><header><meta charset="utf-8"><title>隔牆有耳：《蘋果》20周年特刊賣斷市 - 李八方</title></header><body><h1>隔牆有耳：<br>《蘋果》20周年特刊賣斷市 - 李八方</h1><p>《蘋果日報》創刊20年，為同讀者一齊慶祝，噚日份《蘋果》特別推出咗一份20周年特刊（上圖），除咗有肥佬感言外，仲有各界名人對《蘋果》 嘅祝願、《蘋果》20年嚟大事紀等等。</p><p>大派壽包蘋果
</p><p>如果大家噚日有買《蘋果》的話，八方真心要恭喜你喇，事關呢份特刊一紙難求，好多地方都賣晒，連八方自己、同事甚至上司想keep一份都冇呀！<br>特刊就冇喇，不過八方都攞番個安慰獎嘅，八方噚日返到公司，就見到好多箱真蘋果放咗喺各樓層，畀員工分享，八方喺呢度多謝讀者同公司請八方食咗個好好食嘅蘋果，而公司亦向每位同事送上壽包，八方亦希望將來會更努力，八多啲嘢畀讀者知。</p><p>蘋果20年　企硬我敢言<br> http://20.appledaily.com  </p></body></html>