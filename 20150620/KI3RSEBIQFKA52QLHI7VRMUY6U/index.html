<html><header><meta charset="utf-8"><title>隔牆有耳：熱心讀者　送禮打氣千個蘋果賀報慶 - 李八方</title></header><body><h1>隔牆有耳：<br>熱心讀者　送禮打氣<br>千個蘋果賀報慶 - 李八方</h1><p>《蘋果》20周年報慶，八方噚日返工，見到有10箱蘋果，原來係熱心讀者將成千個蘋果（圖）送到將軍澳工業邨報館畀堅哥，為《蘋果》打氣，咁有心，八方要向佢講聲多謝。呢位自稱「送1000蘋果人」嘅讀者，鼓勵《蘋果》加油努力，繼續做正面報道，邁向另一個20年。八方相信呢位讀者，好可能係由《蘋果》創刊就一直睇到𠵱家，《蘋果》1995年6月20日創刊當日，就係買報紙送蘋果，呢位讀者當年都可能有份食免費蘋果。2003年《蘋果》登陸台灣，亦曾經喺鬧市派蘋果做宣傳。老闆肥佬黎20年前拍電視廣告，都咬住蘋果話：「每日一蘋果，無人呃到我。」肥佬黎噚日經過報館大堂，都有同千個蘋果合照。<br>李八方<br>mailto:pf_lee@appledaily.com</p><p>蘋果20年　企硬我敢言<br> http://20.appledaily.com  </p></body></html>