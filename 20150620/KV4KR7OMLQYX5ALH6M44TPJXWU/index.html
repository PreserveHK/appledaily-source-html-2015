<html><header><meta charset="utf-8"><title>田北俊諷拉隊者扮領袖</title></header><body><h1>田北俊諷拉隊者扮領袖</h1><p>【本報訊】前日未有參與「等埋發叔」的自由黨，一直遭部份離場建制派議員批評「未有跟大隊」，該黨榮譽主席田北俊昨日反擊，指拉隊離場的經民聯林健鋒、民建聯葉國謙，若自視為建制派領袖、自由黨一定會跟隨，完全是「一廂情願」，該黨主席鍾國斌更批評，林將建制派在政改投票失場責任，推到自由黨身上，完全是「扭曲晒黑白是非」。<br>有份離場的民建聯蔣麗芸，昨日透過社交網站批評未有離場的建制派議員，因有人「自我」才未有跟隨大隊離場。</p><p>「你話走我就走仲使分黨派」</p><p>田北俊昨日出席電台節目時重申，自由黨並沒有收到通知要離場「等埋發叔」，又指建制派沒有領袖，若林健鋒和葉國謙自以為是，就是兩人「一廂情願」，更反問「邊個可以話建制要集體離場呀？我哋建制派有個主席咩？我冇選過佢哋任何一個做主席喎」，又指「你話走我哋就乜都唔問喇，你話走我就走，咁我哋仲使分黨派咩？」對於太「自我」指控，田北俊反駁說：「田北俊不嬲都自我。」<br>鍾國斌出席另一電台節目表示，日前建制派離場時快將進行政改表決，「冇理由離開唔去㩒掣表決」。對於林健鋒前日形容事件為不幸，因為林健鋒不知道原來尚有建制派沒有離場，鍾國斌反駁「我覺得真係扭曲晒黑白是非」，因為林事前既無與建制派溝通，又反問等候劉皇發回來「係咪咁重要？」，「等多一個議員就可以改變咗個投票結果？」<br>■記者呂浩然</p></body></html>