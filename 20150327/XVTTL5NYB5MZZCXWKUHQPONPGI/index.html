<html><header><meta charset="utf-8"><title>綠表單身漢抽中頭籌　憂空歡喜</title></header><body><h1>綠表單身漢抽中頭籌　憂空歡喜</h1><p>【本報訊】新居屋揀樓次序塵埃落定，有人歡喜有人愁。居於沙田公屋的綠表單身申請人蕭伯伯雖幸運地抽中頭籌「67」號，但按家庭優先、單身為次的揀樓準則，即使抽中頭籌，最終能成功揀樓的機會仍微乎其微。蕭伯表示，現時只能聽天由命。<br></p><p>中籤文員寄望下次
</p><p>蕭伯伯獨居沙田隆亨邨的公屋單位，今期新居屋以綠表單身入表，只盼搬近兒子，可互相照顧。攪珠結果昨日揭盅，他幸運地抽中頭籌「67」號，但又擔心只是空歡喜一場，「要等家庭申請揀晒先到我，就算抽到第一都唔係幾開心，希望有機會啦……」<br>做文員的黃先生就以白表單身申請居屋，也中了頭籌「67」號，他接受電話訪問時，難掩興奮之情，「原本諗住機會好微，博一博，估唔到中咗！」但白表單身人士抽中頭籌，也不代表有機會揀樓，機會甚至可說是渺茫。<br>但黃先生明言不會氣餒，如今期中空寶，「覺得有啲唔抵，但可以下次再抽，呢啲機會要不斷抽先有，下次可能組家庭再入表」。<br>與妻子育有兩名子女的周先生就失望而回，他從事售貨員，8年前已輪候公屋，惟一直未能上樓，決定用白表家庭身份申請今次新居屋，但申請編號倒數十多位，「唔中啦，尾數80幾號，會繼續等……其實都預咗唔中，今次咁多人，機會率好低」。<br>作為家庭經濟支柱的周先生稱，兩名子女一個讀小學，一個讀幼稚園，隨着他們長大，考慮租住觀塘舊樓，面積約200平方呎，月租預算8,000元。他無奈說：「冇辦法啦！居屋又抽唔到，公屋又等唔到。」<br>■記者吳美茸、陳家雄</p></body></html>