<html><header><meta charset="utf-8"><title>馮仁昭四圍超：原麗淇望母女兵上陣 - 馮仁昭</title></header><body><h1>馮仁昭四圍超：原麗淇望母女兵上陣 - 馮仁昭</h1><p>鄭佩佩大女原麗淇演出嘅美國獨立電影《殺妻劫》，前晚喺圓方首映，佩佩姐同細女原子鏸都有捧場。原麗淇話套戲四年前已經拍落，但因為後期工作所以𠵱家先上映，佢話有興趣留港拍戲，希望可以同媽咪合作。佩佩姐日前獲頒英藝獎，兩個囡囡仲請佢吃飯慶祝，佢話：「平時見佢（麗淇）難啲，但係每年聖誕同過年都會一齊過。」<br>撰文：馮仁昭</p></body></html>