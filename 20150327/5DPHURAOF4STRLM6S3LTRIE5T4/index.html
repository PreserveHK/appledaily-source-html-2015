<html><header><meta charset="utf-8"><title>娛樂專題：小孩錫晒古仔　童心被擄</title></header><body><h1>娛樂專題：小孩錫晒古仔　童心被擄</h1><p>【笑聲淹　玩具倉　快樂的大人與細路】</p><p>古天樂的靚仔魅力一直風靡OL界，估不到如今連幼稚園女生也成功征服。《五個小孩的校長》的小演員小雪、嘉嘉及珠女，日前聯同監製陳木勝到古仔位於火炭過萬呎的玩具倉接受訪問，只見在片中飾演楊千嬅老公的古仔來到，三名小孩即時如磁石一樣與他黐到實，原定要上演的小孩問古仔環節，也完全拋諸腦後，只餘吱吱喳喳的笑聲。問平時與古仔怎樣相處，她們即異口同聲說：「錫你囉！」古仔笑說：「嘩！咁公開嘅呢啲嘢。佢哋都好錫住我嘅。」千嬅在之前的訪問中，指小演員錫古仔最多，小演員人細鬼大回應：「因為佢好靚仔囉。」</p><p>三位小演員早前看過古仔《今期流行》的MV，邀他即場唱歌，弄得古仔尷尬離座說：「唔該晒咁多位，再見。」但轉頭古仔聽到小雪與珠女唱英文歌，以及嘉嘉表演拉丁舞，即心都甜晒。他更拿出玩具倉的玩具與小演員玩到癲，全程攬頭又攬頸。</p><p>被小朋友稱為校監的陳木勝表示，戲中的角色是跟小朋友的外貌及性格去塑造，他說：「佢哋好犀利，幾頁紙對白都背得到，由唔知拍戲係乜逐步教，整個團隊好有心機咁教，一個副導跟一個，𠵱家識得自己嗌cut學埋畀板。」<br>採訪：張俊銘</p></body></html>