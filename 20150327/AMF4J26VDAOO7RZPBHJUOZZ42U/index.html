<html><header><meta charset="utf-8"><title>求驗客手記：山神騷琴技夠浪漫</title></header><body><h1>求驗客手記：山神騷琴技夠浪漫</h1><p>阿仙奴陣中有唔少音樂才子，例如「小莫札特」路斯基好叻彈結他，而智利射手阿歷斯山齊士就擅長彈鋼琴。山神前兩日上載咗段片上instagram，見到佢背對鏡頭，開住美國R&amp;B男歌手John Legend首《All of Me》嘅MV，之後跟住彈（圖）。</p><p>山神唔係第一次騷佢嘅音樂才華，喺早幾個月阿仙奴嘅聖誕晚宴上，就即席彈過Richard Marx嘅《Right Here Waiting》。講起彈琴嘅球星，我求大俠記得兩年前有段片係巴洛迪利彈意大利國歌，好聽到連派路都好陶醉，但據聞段片係個廣告，巴神唔係真彈。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>