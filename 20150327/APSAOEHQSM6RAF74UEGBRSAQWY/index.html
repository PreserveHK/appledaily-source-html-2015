<html><header><meta charset="utf-8"><title>隔牆有耳：明哥素菜特別又有營 - 李八方</title></header><body><h1>隔牆有耳：<br>明哥素菜特別又有營 - 李八方</h1><p>中東鷹嘴豆炒飯、東南亞金不換素菜米紙卷、藜麥紅菜頭粥，呢啲素食菜式咁有新意，到底出自邊位星級大廚之手？咪深水埗明哥囉！<br>為咗照顧不同國籍、不同宗教嘅基層人士需要，明哥精心炮製咗一張健康素食菜單，暫時有10款，粥粉麵飯樣樣齊，連麵包都係自家製，講明絕對唔落雞粉、蠔油同味精，肯肯定健康有「營」。噚晚仲特地喺深水埗舖頭搞咗個「明哥飯局」，邀請成班老友齊齊試味，八方有幸成為座上客，先至知道素食原來可以咁有特色！<br>話說明哥曾經向一班南亞裔露宿者派飯，但對方擔心有豬油、口味又唔同而婉拒，激發明哥同夥計鑽研新素菜嘅念頭，仲專登請教南亞裔大廚過兩招。佢透露嚟緊可能會去元朗開社企平價飯堂。</p></body></html>