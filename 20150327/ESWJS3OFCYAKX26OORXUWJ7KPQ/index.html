<html><header><meta charset="utf-8"><title>求驗客手記：美職新隊又冇碧咸份</title></header><body><h1>求驗客手記：美職新隊又冇碧咸份</h1><p>美職再有新球隊加入，𠵱家喺北美足球聯賽（NASL）比賽嘅明尼蘇達聯，周三落實將會喺二○一八年正式加入美職聯競逐，計計埋埋，到時將會有廿四隊。不過，之前英格蘭球星碧咸話喺邁阿密搞球隊，就搞到冇晒聲氣，其實咸爺唔係冇做嘢，但佢之前提議興建新球場嘅兩個選址，都俾邁阿密市政府否決咗，據講佢今周都喺邁阿密，繼續同合伙嘅股東傾緊對策。我求大俠就希望咸爺快手啲，如果有一支屬於佢嘅球隊，一定保證有星味。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>