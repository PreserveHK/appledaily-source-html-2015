<html><header><meta charset="utf-8"><title>隔牆有耳：大膽新聞處抽齊昕水 - 李八方</title></header><body><h1>隔牆有耳：<br>大膽新聞處抽齊昕水 - 李八方</h1><p>如果「官到無求膽自大」，政府新聞處嘅公務員似乎膽生毛！梁齊昕大鬧蘭桂坊當晚，鬧爆問佢去邊嘅的士司機「我去邊度關你X事」，毛記電視嘅毛孩即時抽水，喺facebook出咗張禮賓府嘅相，並加咗個「邊度關你L事」嘅長形街道牌，即係話禮賓府地址係「邊度關你L事」。<br>估唔到政府新聞網中人，竟然同毛孩一樣咁風趣，佢哋喺facebook宣傳禮賓府開放日，同樣整咗張禮賓府相出嚟，仲加咗個「去呢度關你事」嘅長形街道牌，留言：「【冇改名】禮賓府仲係禮賓府，唔信禮拜日嚟睇吓~~」<br>新聞網呃like抽水功夫了得，難怪毛孩都留言大讚「多謝政府新聞網咁幽默」，但順便叫新聞網回應埋「係呢？689幾時先肯落台，順便關心多啲香港女兒梁齊昕呢？」有網民則替呢班員工好擔心，皆因方丈好小器㗎！</p><p>識睇睇留言</p><p>Mavis Kong：政府第一次咁多like，仲唔多謝100毛<br>Jack Wong：我開頭以為個政府新聞係d人惡搞……<br>TO Lee：星期日唔知有無加映六國大封相？折子戲都好<br>Dipsy Powell：唔借100毛抽水真係無人知禮賓府開放<br>Pui Shan Lau：從來唔知政府新聞處有Fb，多謝100毛<br>CatCat Wong：呢度關我x事<br>資料來源：新聞處及《100毛》facebook </p></body></html>