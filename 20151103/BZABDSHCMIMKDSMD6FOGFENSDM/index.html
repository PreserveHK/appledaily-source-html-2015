<html><header><meta charset="utf-8"><title>【馮仁昭四圍超】許廷鏗多產博攞獎</title></header><body><h1>【馮仁昭四圍超】許廷鏗多產博攞獎</h1><p>許廷鏗（左）同胡鴻鈞前晚喺黃埔出席新城活動，講到年尾頒獎禮快到，許廷鏗話自己今年算多產，唔知得唔得。有傳林欣彤想離開無綫，許廷鏗就話同對方有見面，但就冇傾呢啲話題。至於胡鴻鈞就話最近翻唱許美靜嘅《明知故犯》，但係之前余文樂同張新悅都有翻唱過，佢話：「又開心又有壓力，因為怕會比較，又怕會影衰首歌，但評語都好好。」<br>撰文：馮仁昭</p></body></html>