<html><header><meta charset="utf-8"><title>【周六Lady】日曬雨淋為追夢80後女飛機維修員</title></header><body><h1>【周六Lady】日曬雨淋為追夢<br>80後女飛機維修員</h1><p>【本報訊】電影、電視劇中的飛機師跟空姐，都是型男美女萬人迷，令外界對航空業都帶點迷戀，但華麗背後，還有賴默默付出汗水的飛機維修員，他們最受忽略，偏偏有位少艾，卻甘心躲進機械引擎和螺絲之中，不介意沒有掌聲和歡呼，「大家都係送乘客安全離開，缺少任何一個都唔得」。<br>記者：潘婉玲　攝影：周子惇<br> <br>一頭清爽短髮的吳志姍(阿姍)，戴圓框眼鏡，個子矮小，穿起工作服，走進引擎中，已成功隱身。主責檢查、維修飛機起落架，她需躺於工作台，因為長期在沒冷氣的維修工場工作，好天曬，落雨淋，一身古銅膚色是最好證明。「我會搽防曬，唔怕曬黑，只怕曬傷。」27歲的阿姍，有3個哥哥，從小被當男生看待，常跟哥哥打波、砌模型。<br> <br>阿姍原在化驗室工作，但厭倦重覆刻板工作，2010年報讀IVE的飛機維修高級文憑課程，一班幾十人，只有3個女生，但巾幗不讓鬚眉，3年課程中，要死記過萬件大小零件，40幾款工具，飛機運作理論，維修工序等……阿姍成績名列前茅，畢業後獲香港飛機工程公司(HAECO)聘用。日日對住飛機，但生於基層家庭的阿姍，兩年前到日本畢業旅行才首次衝上雲霄，當日她爭住坐窗口位，職業使然，起飛一刻發現「原來引擎一開，架機震得咁犀利。」<br> <br>從冷氣實驗室走進暴曬停機坪，阿姍沒怨言，「好辛苦，但每完成一個工作，就好滿足！」飛機維修工作一向男性主導，阿姍初上班獲編排與4名男同事一組，她的出現，男同事亦不習慣「盡量唔講粗口，始終有女仔喺度。」飛機維修工作不容錯失，陰聲細氣的阿姍要重頭適應「佢哋推個工作架，要我幫手睇位，太細聲佢哋聽唔到。」要學男同事大叫「到喇，停呀！」<br> <br>兩年飛機女維修員生涯，阿姍體力較男性輸蝕，但細心取勝，曾試過發現男同事上漏了的螺絲。同事兼師兄阿楠眼中，她的心思有優勢「我哋跟程序1至5，中間可能亂咗，佢(阿姍)好冷靜提醒。」平日粗聲粗氣的資深技工對男士要求高，做錯即罵，惟對女性卻多了包容「一樣有要求，但唔會咁嚴格！」<br> <br>阿楠說，阿姍乃「義氣仔女」，皆因從不以女性身份偷懶「唔好話女仔，有時男人都覺得攰，想推畀人做，但佢唔會。」他曾多次叫阿姍轉行，但她一於少理「所以覺得佢好堅，我哋公司嘅女性都好堅！」<br> <br>2003年，香港專業教育學院首次開辦飛機維修課程，曾在HAECO擔任工程師的鄧錫文，90年代中轉職香港專業教育學院教書及創辦該課程，指12年來越來越多女生報讀，他憶述第一屆收生有600人報讀，最終錄取58人，只有3個女同學。但現時收生男女比例增至10比1，多年來，文靜的女生普遍名列前矛。<br> <br>鄧錫文形容，同學修畢飛機維修課程後，須於5年內通過13個考試，總分達75分以上才獲牌照，之後因應不同機種再考不同牌照，這條專業路十分漫長，需要恆心和毅力。<br> <br>因此，當大家乘着飛機衝上天際，別忘了，地上這群無名英雄。</p></body></html>