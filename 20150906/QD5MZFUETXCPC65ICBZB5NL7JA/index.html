<html><header><meta charset="utf-8"><title>阿Yu忙湊女嘆寂寞</title></header><body><h1>阿Yu忙湊女嘆寂寞</h1><p>趙頌茹（阿Yu）前晚去新城接受葉文輝（啤梨）訪問，分享面對逆境的看法，阿Yu過往走過高山低谷，如今已經完全放下，她說：「每一次向前行，跟住再睇番轉頭，又唔同咗，𠵱家好多嘢搞，例如個女開始讀書，冇乜時間。」<br>被問到會否迎接新戀情？阿Yu說：「𠵱家好多小朋友嘢處理，雖然有寂寞諗法，但邊有時間諗呢啲嘢，大女今年讀K3，嚟緊讀小學，睇電視見到有啲媽咪，安排小朋友讀小學都喊，好驚下年嗰個係我，自己都有問朋友意見。」她續說：「我自己都想去幫人，但唔知點幫，同唔知幫到幾多，但樂做聆聽者，希望人哋搵到出路，其實好多人試過喺fb同我傾訴，但自己唔識得點同人講，呢啲嘢唔可以亂講。」<br>採訪、攝影：張俊銘</p></body></html>