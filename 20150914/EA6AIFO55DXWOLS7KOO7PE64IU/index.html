<html><header><meta charset="utf-8"><title>隔牆有耳：財爺習武　捱打滿天星斗 - 李八方</title></header><body><h1>隔牆有耳：<br>財爺習武　捱打滿天星斗 - 李八方</h1><p>習武出身嘅財政司長曾俊華，年輕時拜鄺鐵夫師傅習武，論輩份係一代洪拳泰斗林祖嘅徒孫！早排佢同洪拳高手、創辦中華國術總會嘅趙式慶、趙式慶師父林振輝、白眉派李石年師傅、東江周家螳螂拳的李天來師傅、仲有近年嘗試將武俠融入國畫嘅畫家李志清一聚，分享武術心得。<br>佢喺網誌圖文並茂話，習武期間既自虐且沉悶，但修成正果後，老師傅真係可以一棍將凌空嘅欖核打碎，呢啲就係武術界嘅「刀無雙發，棍無兩響」，識得呢招先係真正武林高手。佢仲透露當年習武冇頭盔，被重拳擊中，猶如老夫子被人痛打咁，頭上滿天星斗，雙眼變成兩個交叉。<br>佢喺網誌同時話呀，香港球迷喺港隊迎戰卡塔爾當晚齊聲高呼「We are Hong Kong」，展現出團結，港隊即使輸咗比賽但「香港贏了」，繼續呃到唔少like。 </p></body></html>