<html><header><meta charset="utf-8"><title>花旦留不住　小生也逃亡陳茵媺飛甩無綫　陳豪跟住走</title></header><body><h1>花旦留不住　小生也逃亡<br>陳茵媺飛甩無綫　陳豪跟住走</h1><p>又走一個？最近聽到好多無綫藝人離巢消息，現年34歲、2006年港姐冠軍陳茵媺為生仔，已經休假兩年幾，最近她復出不是拍劇，而是接電影。原來陳茵媺已於今年7月底靜悄悄與無綫結束9年的賓主關係！所謂兩公婆一條心，眼見明年4月免費電視大戰蓄勢待發，據悉陳豪亦心思思想回復自由身，昨日他賣關子說：「暫時唔可以披露詳情。」</p><p>無綫兩位當家花旦胡杏兒和徐子珊相繼不續約，反而為生仔停工兩年多的陳茵媺最近就全面復工，不過拍的不是無綫劇，而是首次跳入大銀幕，接演由杜汶澤執導的賀歲片《開飯喇！》，最近已飛往馬來西亞開工。<br>據悉，陳茵媺原來於七月底已約滿無綫，但她一直保持低調，全因要顧住老公陳豪飯碗，因為陳豪仍是無綫經理人合約藝人。最近有傳杏兒因不畀面老闆陳國強續約而遭無綫封殺，陳茵媺不想老公左右做人難，所以即使日前在港出席護膚品牌活動，她都沒有刻意提及離巢消息，但就不時更新微博與粉絲互動，昨日凌晨12時她寫着：「Nite nite……」<br></p><p>有傳老公代還騷債
</p><p>陳茵媺在休養期間一直「唔夠騷」，她在無綫拍的最後一部劇，已經是前年與陳展鵬、洪永城、林夏薇等，飛馬來西亞取景的《單戀雙城》，當時陳茵媺已經懷有大仔陳梓燁（Aiden），拍完這部劇之後，她更兩年抱兩，今年2月再誕下細仔陳浩鋒（Nathan），其間都一直冇拍劇，只是間中出席簡單輕鬆的剪綵活動，以及接拍廣告代言工作。有指陳豪要代老婆「孭數」，對於傳聞陳豪未作否認，曾笑着回應：「可以嘅咩？」但最終仍是加簽一年短約。<br>其實陳豪對公司不是沒有離心，為養兩個仔和供樓，有傳每月開支高達40萬，所以兩公婆一直有為將來籌謀。前年大仔剛出世，已盛傳陳豪想跟當時其無綫經理人陳嘉莉和楊怡自組公司，北上掘金，不過嘉莉一直去向未明。而明年4月，免費電視將會有一番新景象，亞視落幕，電盈登場，除有線寬頻的免費牌正在審批外，有新財團注資的亞視，以及亞視前主席邱德根之子邱達昌與何超瓊等成立的永升（亞洲），亦有意申請免費電視牌照，加上內地數碼媒體公司樂視又大舉進軍香港市場，令未來電視製作競爭加劇。<br></p><p>藝人拖字訣睇定啲
</p><p>據了解，陳豪的合約將於明年初約滿，與佘詩曼的合約期差不多，不少藝人都靜觀其變，以拖得就拖姿態，寧願keep住自由身，等到有好價錢、好發展及好劇本才再慢慢落決定，所以陳豪亦隨時會跟隨老婆陳茵媺不續約。陳豪昨日透過短訊回覆，未有否認陳茵媺約滿消息，他只說：「唔好意思，暫時唔可以披露詳情。」至於陳茵媺至截稿前仍未回覆，但其契哥麥長青昨則在電話中說：「我唔係咁清楚，只知佢𠵱家喺馬來西亞開緊工，我自己仲有好長合約。」<br>採訪：嵐山</p></body></html>