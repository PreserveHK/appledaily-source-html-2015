<html><header><meta charset="utf-8"><title>盛品儒蔡一鳳諗定生四個</title></header><body><h1>盛品儒蔡一鳳諗定生四個</h1><p>亞視前執行董事盛品儒與太太蔡一鳳去年11月已註冊結婚，二人前日在新蒲崗影樓影結婚相。拍攝期間，盛品儒不時𠱁老婆，五度讚對方「好靚呀」，他說：「佢太完美喇，好靚呀，好靚呀！背脊又靚！」當攝影師要求二人咀嘴時，蔡一鳳鬼馬地笑他：「你唔好流口水呀！」<br></p><p>二人將於下月8日在中環四季酒店補擺婚宴，估計花七位數字，問到生B計劃，蔡一鳳甜笑計劃生四個，再問到度蜜月地方？盛品儒表示：「我哋10月尾會去塞班島，太太話簽紙一周年會去大溪地旅行。」對於亞視確認股權變動，但通訊局未批亞視交易，他表示：「呢個係好複雜嘅程序，我哋當時申請要九至十個月，成個程序先完成股權交收。牌照就要等通訊局，牌照下年四月就會停，我諗新董事會會好努力去申請免費牌照。」<br>採訪：比華利<br>攝影：陳俊強</p></body></html>