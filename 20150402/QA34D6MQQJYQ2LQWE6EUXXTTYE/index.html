<html><header><meta charset="utf-8"><title>求驗客手記：失「雲」荷蘭照贏狂牛</title></header><body><h1>求驗客手記：<br>失「雲」荷蘭照贏狂牛</h1><p>提到荷蘭球員名，首先諗到梗係個「雲」或者「尹」字啦，兩個都係由Van譯出嚟。不過喺周二友賽荷蘭主場迎戰西班牙，球迷喺正選名單就搵唔到個Van字，近15年嚟首次冇Van嘅荷蘭，對住褪色狂牛一樣夠贏，以2:0擊敗對手。<br>荷蘭喺軒迪克再返嚟執教下一直成績麻麻，上周六歐國外先喺主場賽和土耳其，周二迎戰西班牙，靠迪維積同卡拉臣（右）分別喺13同16分鐘各入一球搞掂對手。呢邊廂已經跌出世界排名前10嘅西班牙，輸埋今場波之後，過去一年已經輸咗六場波，睇嚟狂牛真係重建需時。<br>西班牙或者仲有唔少球員可以接班，但另一隻牙真係唔知點搞。葡萄牙喺另一場周二友賽主場迎戰非洲小國佛得角，一收起基斯坦奴朗拿度就出事輸0:2，喺1986年之後首次輸畀非洲國家。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>