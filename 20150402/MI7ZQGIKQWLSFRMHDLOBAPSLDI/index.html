<html><header><meta charset="utf-8"><title>馮仁昭四圍超：《我是歌手》巔峰會　踢走G.E.M. - 馮仁昭</title></header><body><h1>馮仁昭四圍超：<br>《我是歌手》巔峰會　踢走G.E.M. - 馮仁昭</h1><p>內地歌唱節目《我是歌手》個總導演洪濤前日就喺微博留言話「你不換歌，我們換人！」早就有人估計係講「宇宙巨G.E.M.」鄧紫棋堅持要喺聽日舉行嘅《我是歌手》雙年巔峰會入面唱自己嘅新歌，激嬲咗導演，結果噚日洪濤就寫咗篇長文親自解畫，仲估佢話唔係要換走G.E.M.，點知廣大嘅歌迷要失望啦！真係換走G.E.M.。</p><p>補鑊認衰</p><p>原文寫到明G.E.M.要求唱自己新歌，其他歌手有樣學樣，結果導演終於頂唔住，要大家換歌，而G.E.M.換唔到歌喎，結果導演就話：「我們萬不得已做出了最後的決定——替換鄧紫棋、補入A-Lin及第一季部份歌手、雙年巔峰會改為2015巔峰會。」<br>G.E.M.似乎都知道玩大咗，噚日即刻喺微博認衰，兼且寫咗一大段文字解釋，仲希望動之以情咁話：「請原諒年輕的我，無法應對突然的變化，甚至會慌了手腳，這一次也讓我深深的知道我與前輩們的距離。」更話「如果當初沒有洪老師給的機會，沒有《我是歌手》這個平台，大家可能還不知道鄧紫棋這個名字」。雖然強調自己會飲水思源，但係就解釋因為怕草率換歌而犧牲咗品質，咁樣仲對唔住呢個舞台喎。<br>撰文：馮仁昭</p></body></html>