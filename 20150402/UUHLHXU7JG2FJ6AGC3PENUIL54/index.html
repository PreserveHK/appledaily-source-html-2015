<html><header><meta charset="utf-8"><title>體壇拾趣：柏加千戰滅「火」</title></header><body><h1>體壇拾趣：<br>柏加千戰滅「火」</h1><p>西岸二至六名排名爭逐越打越激烈，衞冕嘅馬刺周二作客熱火以95:81贏波，埋單喺三月份共12勝3負，現排西岸第六，但只贏少第二位灰熊三場。呢場更係馬刺控衞柏加（Tony Parker、左）第1,000場NBA賽事，亦係歷來最快可以到達呢個里程碑嘅球員，期間佢一共為馬刺贏咗718場波。</p></body></html>