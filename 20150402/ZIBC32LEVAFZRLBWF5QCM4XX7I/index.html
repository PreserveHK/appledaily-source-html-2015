<html><header><meta charset="utf-8"><title>突批牌照　now藝人興奮</title></header><body><h1>突批牌照　now藝人興奮</h1><p>【本報訊】商經局局長蘇錦樑昨突然公佈電訊盈科旗下的香港電視娛樂獲批12年免費娛樂電視牌，即時生效，令nowTV台前幕後感到振奮。</p><p>「好似戲劇咁」</p><p>曾做過麗的、亞視、無綫的梅小青，2012年過檔nowTV任職製作部副總經理，她昨在電話中直言出乎意料：「剛收到公司通知，好似戲劇咁。」與無綫鬥可感壓力？小青說：「我哋一向都係作戰狀態，希望製作高質素節目，拍啲好劇出嚟，但唔係為同本地競爭，而係唔好不斷畀韓劇、泰劇、日劇追趕。」<br>據悉nowTV現僅簽下14位包薪合約藝人，包括夏雨兒子黃俊銘和黃心穎姐姐黃心美，俊銘表示像如夢初醒，他說：「之前好似無了期等，𠵱家好似等到機會。」心美說：「我喺nowTV四年，今次係一個bonus。」<br>主持《102觀星總部》的鄭文則稱：「我哋管理層好積極同唔傳統，之前就拍過套性教育節目。有埋大氣電波可以接觸到更多觀眾。」而梁思浩與nowTV合作多年，昨日在微博鬧王征「X街」愧對亞視員工，戚黛黛亦擔心舊同事說：「我𠵱家自由身，戥nowTV開心之餘亦戥亞視人慘，怕冇糧出。」<br>■記者陳月萍、周鳳儀、何永寧</p></body></html>