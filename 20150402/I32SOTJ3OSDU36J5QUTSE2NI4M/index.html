<html><header><meta charset="utf-8"><title>求驗客手記：日乙大冷波膽爆不停 </title></header><body><h1>求驗客手記：<br>日乙大冷波膽爆不停 </h1><p>日乙噚日上演全部11場比賽，其中千葉市原仲喺主場同大阪櫻花合演入球騷。半場兩隊踢成0:0，主隊中場比斯尼克53同59分鐘入波，一度領先2:0，但科蘭之後回敬兩粒，令櫻花反超前3:2。市原喺82同83分鐘由保連奴同埋安拿胡阿道各入一球，又反超前4:3。以為佢哋袋硬三分，點知山下達也喺補時兩分鐘入波，最終幫櫻花作客逼和市原4:4，爆個500倍「和其他」出嚟。同日大分三神主場對FC岐阜又係大手交易，半場三神由山口貴弘省入兩粒，加埋鈴木義宜、西弘則同風間宏矢各建一功，遙遠領先5:0兼開700倍半場波膽，最後佢哋大勝6:2，個「主其他」都有成70倍咁多。另外，磐田山葉主場大勝櫪木SC 3:0，仲以四勝一負成績升上榜首。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>