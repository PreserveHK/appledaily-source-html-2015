<html><header><meta charset="utf-8"><title>《大時代》煲起方家三姊妹吳詠紅對前夫無怨獨力養女</title></header><body><h1>《大時代》煲起方家三姊妹<br>吳詠紅對前夫無怨獨力養女</h1><p>【狂煲大時代】《大時代》掀起深宵煲劇熱，令劇中演員翻hit受注視，好似飾演劉青雲大妹方芳的吳詠紅，個性潑辣但顧家，原來現實中的她也是非一般女強人！現年48歲的吳詠紅十年前跟無綫前藝人何英偉離婚後，母兼父職打工養大15歲女兒，她日前受訪透露前夫已另組家庭，但對他沒半點怨恨。如今吳詠紅與囡囡相依為命，連周日假期都像孖公仔般相伴一齊食大餐。</p><p>吳詠紅是87年無綫藝員訓練班畢業生，與郭富城、邱淑貞、邵仲衡等是被力捧的「銀河十星」。當年吳詠紅在《大時代》中飾演劉松仁大女、劉青雲妹妹方芳，由於角色潑辣不討好，發揮機會明顯不及演妹妹的李麗珍和楊羚，吳詠紅日前在尖沙嘴受訪時大方表示不介意：「角色係幾乞人憎，一個有怨氣嘅女人的確唔討好。但每套戲有比重，我覺得正常，我又唔係主角出身，所以唔介意。」</p><p>前夫已再婚</p><p>在90年代吳詠紅拍過多部劇集，但星途一般，之後跟無綫前藝人、亞洲電視先生出身的何英偉結婚，之後淡出幕前轉行做化妝師，近年更成為Fancl高級培訓主任，總算捱出一番事業。但據知其愛情路並非一帆風順，有傳何英偉疑偷食致二人離婚，吳詠紅曾在fb抒發傷痛，只是近年信主後才釋懷。<br>吳詠紅替前夫講好說話：「我𠵱家單身，但分開唔係因為第三者，大家性格、睇嘢方式好唔同，婚姻係要一對好成熟嘅人維繫，好難完全係夾。」她大讚前夫對工作、朋友都好認真，可惜外形給人花弗感覺。兩人育有一女，所以二人仍有聯繫，再見亦是朋友。她指前夫現時已有另一個家庭：「我都識佢太太，係一個好純樸、好乖嘅女仔，同我個女關係亦好好，我都擔心《大時代》一出，又牽連到佢身上。」</p><p>嫌女兒粗魯</p><p>現在有女萬事足的吳詠紅，提起15歲女兒便甜笑不停口說：「佢有啲粗魯，我叫佢要檢點啲，如果被人影到粗魯嘅相就唔好啦。」問到女兒對娛樂圈有否好奇？她說：「呢行嘅下一代唔多唔少都有，佢喺呢方面都有啲天份，冇咁怕醜，佢會參加歌唱、話劇比賽，每次都會問我意見。作為現代父母，冇得話畀唔畀佢入行，只能夠畀意見，不過𠵱家我覺得讀書好重要。」<br>剛過去的周日下午2時許，兩母女還是形影不離，被發現在天后電氣道泰出色餐廳午膳，同行還有兩男一女友人，估計是參加完基督徒團拜活動後聚餐。見他們相當好胃口，叫了咖喱大蟹、菠蘿炒飯等滿桌食物，吳詠紅特別健談，經常講笑話，𠱁得同行友人大笑；反而囡囡只不停食。其實兩母女感情真的很好，在吳詠紅的fb內不難發現母女四圍去旅行的開心自拍照，難怪詠紅會在fb留言謂：「就算沒情人都可以好快樂！」<br>採訪：黃曉妍、趙永傑<br>攝影：陳志嵐<br>場地：Dalloyau Paris</p></body></html>