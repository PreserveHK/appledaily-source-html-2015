<html><header><meta charset="utf-8"><title>口罩浴帽，震驚亞洲 - 陳也</title></header><body><h1>口罩浴帽，震驚亞洲 - 陳也</h1><p>在大學唱吓粗口歌，會震驚亞洲？<br>問心呀，唱粗口歌，香港會變咩？民建聯澳洲籍大狀會唔講那句you're not even a f××king Chinese咩？篤眼篤鼻那個有銀用鄉紳，會因此仆街咩？遊車河的雞鴨鵝三人組撻Q咩？爆seed的高局長手指指兇市民大叫「講完」後收皮咩？<br>香港不變，北京不變，亞洲之所以震驚，是因為警方安排的認人手續中，疑人一字排開，每個戴了口罩和浴帽！真係忍唔住笑！笑到震！亞洲國際都會，新警務處長上台第一天，確認了疑人「有權利」偽裝，避過辨識。擅游學界蛙式的一哥的警壇第一划，插水得厲害，亞洲震驚了，接着，前保安局長說的大盜大賊會密謀來港測試口罩浴帽的威力，人皮面具都慳番。口罩下誰忍唔住笑？浴帽袋住N個蛋頭先？震驚亞洲的，還有毒舌律師叫女士即時「行為藝術」上台脫光衣服。罵肥彭千古罪人的魯平，作古前聽到愛國人士大喊剝光豬的話，震定驚？ </p></body></html>