<html><header><meta charset="utf-8"><title>趣趣地︰摩帥允五億續約藍戰士</title></header><body><h1>趣趣地︰摩帥允五億續約藍戰士</h1><p>要成功最緊要搵到屬於自己嘅世界，好似車路士領隊摩連奴（圖）兜兜轉轉，返嚟史丹福橋再次稱霸英超，當然希望開創藍色王朝。即使份約到2017年夏天先完，但據講佢已經口頭答應咗簽份四年新約，合作到2019年，四年人工總值誇張到有成4,200萬鎊（約5億港元），周薪有成20萬鎊。據報車仔亦展望下季，已吼實多位西甲兵，包括馬體會射手基沙文、皇馬中堅華拉尼同巴塞翼鋒柏度洛迪古斯。另外，隊長泰利日前拖埋老婆同杜奧巴、加利卡希爾等兄弟夜蒲，仲同英國組合One Direction成員Niall Horan齊齊慶祝。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>