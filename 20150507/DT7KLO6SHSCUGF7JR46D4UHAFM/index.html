<html><header><meta charset="utf-8"><title>趣趣地︰非洲大亨入「廠」雲格大鑊</title></header><body><h1>趣趣地︰非洲大亨入「廠」雲格大鑊</h1><p>阿仙奴接近鎖定連續18年躋身歐聯，表現仲穩定過藍籌股，難怪投資者咁嗒糖；好似坐擁150億美元（約1,163億港元）身家嘅尼日利亞富商丹格特（Aliko Dangote、圖）五年前試過收購落空，周三又開聲話想入主。呢位被譽為非洲最有錢、靠賣糧食起家嘅58歲大亨聲稱會開出令人難以抗拒嘅價錢，只係槍手班主高安基同另一主要股東奧斯曼諾夫都打算長揸唔放。最慘嘅就係領隊雲格躺着也中槍，丹格特入主十劃未有一撇已經想踢走佢：「佢需要改變吓風格，成隊波需要新方向。」</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>