<html><header><meta charset="utf-8"><title>女神tea time：炒重組要揀正峰 - Fifi</title></header><body><h1>女神tea time：炒重組要揀正峰 - Fifi</h1><p>雖然大市呢兩日進入調整市，但老土的說，別人恐慌我貪婪，不妨趁跌市低吸滄海遺珠。雖然阿爺澄清短期內冇大規模國企改革，不過佢一開始咪又係N次否認南北車合併，結果係點大家知。<br>今日推介國企改革概念受惠股正峰（2389）。你要知道北京控股（392）旗下有北京建設（925），至去年5月，北建就開始對正峰有所部署。首先向原大股東王正春，收購18.9億股，之後正峰配股集資，最新北京建設持股為18.92%，成為正峰大股東。北京控股過去多次傳出大重組，加上阿爺已公佈要推動京津冀協同發展，北京控股角色更係重中之重，重組絕對大有機會。至於北建嘅業務，佢既係北控地產業務旗艦，同時做埋物流、貨倉租賃同相關管理服務，既然咁雜亂，要重組實第一個搞佢！今年1月北建以4.08億元，向正峰轉讓物流地產業務，以及持有四幅位於北京朝陽口岸工業用地82.24%權益，土地總面積為16.1萬平方米。<br>北建目標於2017年之前至少擁有物流地產可出租面積400萬平方米，目前已擁有及在興建中約100萬平方米。假如北控有心要將正峰打造為物流旗艦，單憑北建嘅目標估計，相信正峰前途無可限量。可先買一注博佢破1蚊，破咗再加注。<br><br>Fifi<br> http://www.facebook.com/lovefrystock <br>本欄逢周二、四刊出</p></body></html>