<html><header><meta charset="utf-8"><title>梁愛詩：組織佔中不一定違法</title></header><body><h1>梁愛詩：組織佔中不一定違法</h1><p>【本報訊】內地剛通過的《國家安全法》，惹起部份人擔心在香港組織平反六四和佔中的人士，返回內地時會否被捕。基本法委員會副主任梁愛詩指，六四晚會和佔中不一定涉國家安全，重點是要有煽動行為推翻中國政權；她又不認為中央向香港施壓重推23條立法。<br>梁愛詩昨出席商台節目時回應，組織佔中和六四晚會並不一定會犯法：「佔中嘅運動目的係針對推翻中國嘅政權咩？我覺得政改問題係本地問題……（佔中目的是）推翻人大嘅決定，佢亦都唔係叫人去組織武裝，去推翻人大決定，係咪？」<br></p><p>不認為中央催推23條
</p><p>至於支聯會高喊「結束一黨專政」有否違《國安法》，她指這屬言論，煽動須有行為：「有冇行為、有冇能力（推翻政權）等，要佢哋自己先至知。」她指，六四集會包含很多東西，不能一概而論，若用六四來煽動推翻政權，就屬危害國家安全：「我唔知道（支聯會主席）李卓人議員做過啲乜嘢，令佢好擔心。」<br>她認為，京官不能逐一就港人每個行為界定是否違法，但很少有行為單在香港進行，已算違反內地法律：「有好多行為一部份喺香港做，一部份喺內地做，好少話係完全喺香港做一啲行為，係會影響國家安全。」<br>梁愛詩續指，中國國民有維護國家安全義務，「你要先問你應唔應該做，唔好話做咗呢件事會有乜懲罰、會否受到懲罰」。她強調《國安法》非針對香港：「我唔覺得中央喺立法時，只係睇香港本土主義或者香港一小撮人提倡嘅輿論。」梁愛詩不認為今次中央催迫特區政府重推23條立法：「冇咁嘅資料顯示中央要施壓令香港落實23條，係有需要去做（為23條立法），不過幾時做，政府就要掌握邊一樣嘢係先後緩急。」<br>■記者姚國雄</p></body></html>