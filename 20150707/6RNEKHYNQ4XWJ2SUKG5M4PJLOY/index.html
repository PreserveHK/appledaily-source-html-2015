<html><header><meta charset="utf-8"><title>《風雲天地》膠味濃上周收視最低21點</title></header><body><h1>《風雲天地》膠味濃<br>上周收視最低21點</h1><p>大台嘅合拍劇《風雲天地》，一睇以為係Botox特約，全劇演員都膠口膠面，一班女配角個樣差唔多，搞錯都唔出奇，面口最自然嘅係香港嘅汪明荃，但鏡頭一去到客串嘅趙雅芝身上，唔知點解就會出現柔焦效果，一秒變沙龍，加上劇情老套，收視最低試過得20點。咁上星期，呢套「Botox特約」會否跌破20點關口呢?昨日收視就出爐，上星期《風雲天地》嘅平均收視，就徘徊喺22點左右:<br><br>星期一(29/6)，22點<br>星期二(30/6)，22點<br>星期三(01/7)，22點<br>星期四(02/7)，24點<br>星期五(03/7)，22點<br><br>其中星期二嘅第二節，同星期五第一節，就錄得最低收視21點，其實對比上上星期，有進步喎！唔知導演王晶知道收視繼續低迷，會唔會繼續回應:「我套劇好嘢呀！」?</p></body></html>