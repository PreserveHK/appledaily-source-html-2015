<html><header><meta charset="utf-8"><title>校長，我唔係講笑 - 陳也</title></header><body><h1>校長，我唔係講笑 - 陳也</h1><p>廿四孝父母發飆查究，到底住太和抑或銀湖天峰，是不是名校面試必答題呢？唔理三七廿一，谷歌地圖，搵埋地產經紀，實地巡視太和，再去銀湖天峰考察，做晒功課，以防萬一。<br>校長或許還會進一步，問面試的高材生：想做食催淚彈那個，抑或做放催淚彈那個。（住銀湖的搶答：我一定會做到，有權下令放催淚彈那個。）<br>校長繼續問：留下來投831落閘方案一票，抑或等埋發叔，睇實WhatsApp，跟隊離場？（校長沒可能是九十後，對廢青肯定睇唔順眼，如果你家住太和，最好顧左右言他，說會憑專業判斷投下神聖一票。）<br>解放軍實彈演練任由傳媒拍攝，校長給震懾了，問：你自覺是中國香港人，抑或香港中國人？（記得交出標準答案：我從小就是鬼仔性格，阿媽打算搞移民，去空氣冇咁曳的新西蘭。問我是什麼人？噢，當然是新人！）最後校長問：將來志願是…叻仔即答：開補習社，讓所有肉類分割技術員都有雙碩士學位！重慶大廈的非洲人都能做到港大副校長！校長，我真的唔係講笑。</p></body></html>