<html><header><meta charset="utf-8"><title>嘉玲透Bra賣衫　掟錢任阿葛玩</title></header><body><h1>嘉玲透Bra賣衫　掟錢任阿葛玩</h1><p>八面玲瓏的劉嘉玲近年涉及各行各業的投資，有地產、餐廳、紅酒和手錶等，兩年前開始計劃踏足時裝界，前晚劉嘉玲在北角為有份投資的時裝品牌舉行發佈會，並隆重介紹擔任品牌旗下創作團隊的設計師葛民輝。<br>嘉玲在發佈會上表示對阿葛設計的女裝非常滿意，更自爆為時裝新品牌巨額投資，她說：「拎咗好多錢出嚟畀阿葛玩，佢都拖咗我兩年，不過，呢個品牌5、6年都有錢賺，完成自己夢想，同阿葛一齊合作，俾佢嘅棟篤笑吸引咗，自己好着迷，佢個世界好深，一齊合作除咗賺錢，亦都好有得着。」 </p><p>力撐本土設計
</p><p>嘉玲認為香港土產設計師有情感，她說：「冇理由香港時裝做唔過韓國。阿葛旗下創作團隊非常後生，全部都係本地設計師，有好多創作靈感，好有真情，應該多多支持香港創作。」品牌設計服裝以黑色為主，設計師阿葛相信品牌可以推到去美加，他又感謝老闆劉嘉玲的信任，他在台上說：「嘉玲兩年前就搵我，我就未見過一啲咁樣嘅老闆，佢問我肯唔肯，仲搵我做女裝，畀好長時間都冇催我，畀到好多時間我做。」<br></p><p>之後，阿葛接受訪問時，再次提到被嘉玲動之以情，他說：「通常一個服裝成衣要做9個月，被嘉玲感動，做完創作時，嘉玲覺得唔啱，唔介意浪費時間再做，最重要適合品牌，放手畀我哋創作，係一個好好合作夥伴。」  <br>採訪：張俊銘<br>攝影：沈健程</p></body></html>