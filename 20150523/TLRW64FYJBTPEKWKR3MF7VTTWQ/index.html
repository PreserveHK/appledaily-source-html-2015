<html><header><meta charset="utf-8"><title>求驗客手記：史達寧經理人又搞事</title></header><body><h1>求驗客手記：<br>史達寧經理人又搞事</h1><p>利物浦同史達寧經理人艾迪禾特，本來約咗喺噚日會面傾續約，不過後者日前以侮辱性字句批評球隊名宿加歷查，同公開話史達寧唔會續約之後，紅軍已經取消咗呢次會面。據報道，經過艾迪禾特嘅言論之後，利記相信呢次會面已經冇意義。史達寧續約風波未解決，不過紅軍前日就宣佈同翼鋒佐敦伊比、後衞法拿根續約，有指伊比續五年長約，而法拿根就續約一年。另外，領隊羅渣士上年同結婚14年嘅蘇珊離婚，而《太陽報》消息指，羅帥同意每個月畀前妻「幾千鎊」贍養費。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>