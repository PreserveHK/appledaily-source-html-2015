<html><header><meta charset="utf-8"><title>被諷保皇　陳健波鬧陳偉業人渣</title></header><body><h1>被諷保皇　陳健波鬧陳偉業人渣</h1><p>【本報訊】立法會昨日繼續審議由泛民議員提出的百多項財政預算案修正案，周三至今用上19.5小時後，至昨日終否決400多項修正案，只餘19項需留待下周三續表決。而在泛民提出多項修訂下，建制派須長時間留守議事廳為政府護航，立法會主席曾鈺成昨一度點名保險界議員陳健波返回座位投票，被人力陳偉業嘲諷「呢啲就係保皇黨的表現嘞」，陳健波即激動大喊「你（陳偉業）真係人渣嚟㗎」，兩人會後繼續隔空互轟。</p><p>「否決修正案如㩒儍仔鐘」</p><p>曾鈺成前日呼籲議員要顧及公眾形象出席會議後，昨日會議仍因出席議員人數不足，先後12次被泛民議員響鐘召喚議員返回議事廳開會。其間一度欲離開會議廳的保險界陳健波，更被曾鈺成點名指「陳健波議員請你返來表決」。<br>此時提出修正案的人力議員陳偉業，即在提出修正案前批評「呢啲就係保皇黨嘅表現」，隨即惹來陳健波等建制派議員不滿起哄。陳健波則應曾鈺成要求，留座後不足一分鐘後，在表決鐘聲響起時再離開會議廳，其間用手指向其身後的陳偉業大喊「你真係人渣嚟㗎」，最終曾鈺成警告「呢度係會議廳，請你哋保持肅靜」，兩人才停止對罵。<br>陳健波會後表示，會上與陳偉業對罵，是因不滿「有人講埋啲無謂嘢，仲喺度諷刺留喺度嘅議員，我覺得好難接受」，指當時是因為要接聽電話才離座，又形容長時間留座否決泛民修正案，猶如「㩒儍仔鐘」。<br>陳偉業會後則批評，「如果佢（陳健波）覺得保皇黨係儍仔嘅，呢個係佢嘅講法啦，其實現時港共管治下，保皇嗰啲真係儍儍哋」。 <br>■記者林俊謙</p></body></html>