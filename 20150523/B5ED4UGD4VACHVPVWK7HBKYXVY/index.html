<html><header><meta charset="utf-8"><title>體壇拾趣：永倫險遭鷹啄「好醜怪」</title></header><body><h1>體壇拾趣：<br>永倫險遭鷹啄「好醜怪」</h1><p>灣仔修頓室內場噚晚上戰Big 4大戰，永倫（紫衫）喺甲一對住飛鷹，全程驚險到球迷嘩聲四起。首節永倫一度領先11:4，但之後飛鷹新兵Vytas同莫家俊內線大爆發，助球隊半場追平34:34。第三節永倫大前鋒方誠義四犯纏身被換走，飛鷹把握機會反超前59:50，但關鍵時刻永倫有星將泰那射入三分，更獨取全場最高嘅24分，助球隊以81:72驚險取勝，力保金身，但泰那都話「好醜怪」。至於尾場南華鬥安青，雖然有余理洋返加拿大出席家姐畢業禮缺陣，但喺羅意庭帶領下，半場仍然拋開51:34，新星梁兆華獨取全場最高嘅23分，終幫南華以118:62大炒對手，取得聯賽五連勝。</p></body></html>