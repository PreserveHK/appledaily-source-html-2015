<html><header><meta charset="utf-8"><title>同遊大阪師兄冇求婚祖兒：純粹Relax</title></header><body><h1>同遊大阪師兄冇求婚<br>祖兒：純粹Relax</h1><p>容祖兒和男友劉浩龍（師兄）於農曆年拍拖遊大阪，還被網民在機艙上野生捕獲，風流快活過後昨日兩人分別現身開工，祖兒到圓方出席銀行活動，她坦言前兩日才返港，問此行是否二人世界？祖兒說：「都係，入閘已經俾人影到，上機唔知道俾人影，出報紙先知。」</p><p>大前年祖師同遊蘇梅時為掩人耳目，祖兒坐頭等師兄坐經濟艙，今次兩人同機艙被網民捕捉，問是否坐商務艙？祖兒以近日熱門話題變色裙鬼馬回應：「好似睇衫顏色一樣，睇到乜係乜。」之後才補充說：「梗係商務艙，冇所謂啦，我哋兩個方針盡量低調，今次去咗四日，冇買過嘢畀自己，只想relax吓，反而買咗幾件衫畀媽咪。」有否買禮物給另一位媽咪（劉媽媽）？祖兒說：「買手信囉。」男友有否順便求婚？她說：「哎吔，冇，純粹relax，冇講呢個話題。」</p><p>超儀大阪爭獎
</p><p>至於師兄就現身灣仔出席電影《全力扣殺》與東華三院合辦慈善羽毛球賽，他說：「去日本都係休息同食吓嘢，都冇乜出街。我明白大家見到我哋會好開心，不過希望下次大家手下留情啦。」同場的何超儀對新戲入選大阪電影節競賽部份，她說：「最近因為忙於宣傳活動去唔到，希望如果真係有獎攞佢哋早啲通知喇，我即時買機票去啦。」<br>至於郭偉亮對於老婆葉佩雯被傳與奶奶關係一般，他說：「都係因為個仔唔識做，𠵱家冇事啦，唔好講太多喇，再講大鑊，我就盡做啦，其實唔係一齊住好啲嘅。兩個都要𠱁，細個受媽咪照顧，大個就要識得孝敬番佢。」<br>採訪：馬建華、藍文浩<br>攝影：陳慧安</p></body></html>