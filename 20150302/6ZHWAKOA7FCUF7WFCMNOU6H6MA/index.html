<html><header><meta charset="utf-8"><title>馮仁昭四圍超：偷食𡃁模期間吳浩康鍾舒漫　雙方家長互送禮 - 馮仁昭</title></header><body><h1>馮仁昭四圍超：偷食𡃁模期間<br>吳浩康鍾舒漫　雙方家長互送禮 - 馮仁昭</h1><p>吳浩康（Deep）大前日被爆背正印女友鍾舒漫（Sherman）偷食，短短一個月內連𠝹六女，甚至被影到當街啜爆34E巨乳𡃁模Yvette Chow，激到Sherman傷心狂喊拒嫁，Deep事後喺facebook認錯道歉。噚日有讀者爆料，Deep被爆偷食前三日，約咗女友同雙方家長拜年食飯，唔知係咪傾婚事呢，可惜佢行差踏錯令婚事泡湯。<br>據讀者透露，上周二晚八點幾，喺藍田某酒樓見到Deep同Sherman，同枱仲有Deep嘅爸爸同疑似Sherman父母，座位上有一個生果禮物籃，相信Deep同女友家人拜年，當晚兩家人有傾有講氣氛融洽，估唔到事隔三日，Deep就被爆一個月內速𠝹六女玩偷食。<br></p><p>「知道自己做錯」</p><p>噚日馮仁昭打電話問Deep𠱁番女友未？佢話：「我唔講太多，sorry，知道自己做錯！」Sherman就依然唔聽電話，不過佢今日會出席活動。至於同Deep啜爆嘅𡃁模Yvette，偷食曝光後急鏟facebook內同男仔嘅合照，據知佢有個內地做武師嘅男友，似乎佢同Deep都有鋪劈腿癮。<br>撰文：馮仁昭</p></body></html>