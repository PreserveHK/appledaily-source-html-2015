<html><header><meta charset="utf-8"><title>林夏薇幸福變臉　鼻窄下巴尖</title></header><body><h1>林夏薇幸福變臉　鼻窄下巴尖</h1><p>現年28歲、林峯堂妹林夏薇上周六閃嫁身家逾20億上巿公司董事莫贊生（Jason），並一連兩晚在山頂豪宅舉行婚禮和擺喜宴，林夏薇昨日與男神張智霖（Chilam）在旺角出席護膚品活動，她婚後首次亮相公開活動，幸福人妻竟連樣子都跟昔有變化，未知可是因為籌備婚事操勞而消瘦，下巴比以前更尖，鼻翼也忽然窄了。</p><p>「我哋鍾意小朋友」</p><p>林夏薇和44歲的Jason上周拉埋天窗，有指林夏薇心急出嫁是想為老公盡快生B，同時傳出她雙喜臨門，但林夏薇昨穿上背心裙和3吋高踭鞋現身，腰肢纖瘦不似懷孕，她身上佩戴了全套鑽飾，但強調手上的不是婚戒。大會安排一名小女童為Chilam搽眼霜，林夏薇從旁幫忙，母愛氾濫。<br>講到閃婚，林夏薇否認神秘：「老公不嬲有呢個諗法，我早排都忙，但咁啱大家有啱時間咪結，好開心啱時候同啱嘅人做啱嘅嘢，我哋拍咗兩年拖，唔係雙喜臨門，雖然我哋都好鍾意小朋友，但暫時未生住，過二人世界。我都熱愛工作，老公都支持。」林夏薇自爆婚禮籌備只花了兩、三星期，至於求婚細節就要保持神秘，她表示長輩未催生BB。林夏薇被指嫁個有錢人，她說：「佢係圈外人，唔想因為我嘅身份令佢有壓力，我同佢都低調，佢生意啲嘢都唔講啦。」<br>問到Jason可有送她甚麼家傳之寶？林夏薇說：「都係送普通啲嘢，我係媽咪獨女，都係家傳之寶。」有指她獲老公送車送樓，林夏薇說：「唔答啦，要保護屋企人。」為何手上沒戴婚戒？她說：「結婚嗰日戴咗咪得，唔使日日戴。」記者叫林夏薇也催堂兄林峯結婚，她說：「呢啲你問佢。」<br>採訪：王連連</p></body></html>