<html><header><meta charset="utf-8"><title>【BB食譜】迷你Pancake　加生果變營養早餐</title></header><body><h1>【BB食譜】迷你Pancake　加生果變營養早餐</h1><p>爸媽們每日諗煮乜畀仔女食，諗到頭都大埋？親子籽邀請了近日在Facebook大熱、育有一對孖女、擁有十多年營養顧問經驗的美國註冊營養師「營孖媽」詹佩鳳Katrina，一連五星期每星期教大家一道簡易親子食譜，每個食譜都非常簡單，而且超快速便可完成，就算廚藝未精的媽媽都必定做得到，包保仔女食到舐舐脷！<br><br>上星期教了大家煮奶白色的梳羅魚湯，今次則教大家做簡易版的迷你Pancake，迷你Pancake可配上藍莓、士多啤梨及木瓜等水果，即可成為小朋友的豐富早餐及下午茶，亦可加入香蕉茸，變成香蕉Pancake。<br><br>簡易版迷你Pancake<br>材料：（可做9個迷你版）<br>1. Pancake粉40克<br>2. 糖半茶匙<br>3. 發粉1茶匙<br>4. 蛋1/4隻<br>5. 奶60毫升<br>6. 油1茶匙<br><br>做法：<br>1.首先將乾的材料：Pancake粉、糖和發粉用篩篩過<br>2.再將濕的材料：蛋、鮮奶和油略為拌勻，然後逐少加入粉內，邊加邊拌勻（逐少加可減少粉粒出現）<br>3.先將平底鍋燒熱，再加一湯匙的麵糊，緊記不要在鍋內落油，用白鑊煎，Pancake才能做出金黃色的效果<br>4.當Pancake面出現很多氣泡，就可反轉煎另一面，再略煎即成<br><br>營孖媽手記Facebook： https://www.facebook.com/DietitianMama <br><br>記者：黃子配<br>攝影：鄧鴻欣</p></body></html>