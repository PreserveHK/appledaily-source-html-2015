<html><header><meta charset="utf-8"><title>隔牆有耳：卿姐赴菲為外傭發聲 - 李八方</title></header><body><h1>隔牆有耳：<br>卿姐赴菲為外傭發聲 - 李八方</h1><p>立法會放暑假，唔少議員都趁機出埠玩。民主黨主席劉慧卿都計劃聽日（2號）出發，去菲律賓馬尼拉4日，不過佢唔係去玩，而係為香港嘅外傭爭取福利，卿姐果然將自己嫁咗畀工作。<br>卿姐噚日開記招宣佈，佢會聯同本港法律界同埋非政府組織嘅成員到馬尼拉，同當地官員、非政府組織成員會面，探討兩地政府可唔可以成立一個跨國工作小組，等香港同埋外傭輸出國透過多邊談判，處理本港外傭面對嘅問題，例如一啲不擇手段嘅職業介紹所向外傭放債、外傭被收取唔合理嘅培訓費、被扣起護照、同埋本港嘅法律程序煩瑣導致外傭尋求唔到公義等。卿姐做事非常有效率，下個星期三佢返港後，打算翌日就開記招交代成果，八方喺度希望卿姐工作順利。</p></body></html>