<html><header><meta charset="utf-8"><title>呂良偉囝囝軍校受訓</title></header><body><h1>呂良偉囝囝軍校受訓</h1><p>呂良偉夫婦與內地演員張鐵林昨日於北角出席活動，呂良偉與太太楊小娟提到13歲的囝囝正在紐約西點軍校接受軍訓，小娟大呼晚晚未能入睡，她說：「佢瘦咗好多，佢臨飛時叫我唔使擔心，點知轉身見到佢喊。9號我哋就去美國，玩幾日就過紐約接佢。」呂良偉更大讚囝囝：「佢係全隊最細一個，仲攞咗體能嘅最佳進步獎。」而張鐵林透露他在內地的私生子女撫養權官司已經交給律師處理。</p></body></html>