<html><header><meta charset="utf-8"><title>Coffee出腳　拗正雨僑硬骨頭</title></header><body><h1>Coffee出腳　拗正雨僑硬骨頭</h1><p>雨僑、林芊妤（Coffee）和唐貝詩昨日偕同9位「香港網絡男神選舉」參賽者，在荃灣出席電影《猛龍特囧》宣傳活動，眾人齊跟Coffee學瑜伽，雨僑動作生硬，要Coffee親自糾正，不過Coffee卻大讚雨僑的動作做得非常優美。背心上陣的雨僑露事業線，她笑說：「我硬骨頭，怕有乜損傷，平時絕對冇做運動，亦冇運動天份，不過見到Coffee將隻腳放喺頭頂，我都想學。」<br>日前竟然有網民誤認是雨僑助手的照片是男友羅力威，不過她笑說：「網民留言話我哋公開耍花槍，搞到我堂家姐都打嚟問我，其實我寫到明係助手，但好多人都認錯，唔係嘛！爭好遠。」<br></p><p>力撐羅力威冇黑面</p><p>論心目中男神，雨僑選擇脾氣好的張智霖。被問是否羅力威脾氣差常黑面？雨僑即力撐：「佢唔係黑面，佢天生性嘴角向下，係放鬆嘅表情，對住你哋冇防範，如果唔笑就係放鬆。」<br>此外，身穿背心瑜伽服的Coffee在男參賽者面前做俯身示範，極其養眼，不過現場所見，眾男專心做動作，不敢偷望，她笑指平時教學穿得極之密實：「我着T恤瑜伽褲，包到上頸㗎！」<br>採訪：黃曉妍　<br>攝影：陳慧安</p></body></html>