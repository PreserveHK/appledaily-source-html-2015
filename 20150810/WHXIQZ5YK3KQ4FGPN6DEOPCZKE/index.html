<html><header><meta charset="utf-8"><title>任太平洋島國名譽領事</title></header><body><h1>任太平洋島國名譽領事</h1><p>【論個人】<br>詹劍崙任職太平洋西南面島國、巴布亞新畿內亞名譽領事一職。從來領事館給人感覺較為神秘，因為法例規定警察不能入內查文件，不過詹劍崙說自己「冇做壞事，我好人嚟」，該職位實為朋友介紹，與當地政府相熟，才任職近兩年。<br>現時該領事館共有兩名職員，主要工作是為巴國僑民在緊急時提供援助，以及為赴巴國的香港居民簽證。由於有司法權限，警察不能上門碰館內文件，記者問：「咁咪做乜都得囉？」他回答：「咁又唔係，香港人奉公守法。 」<br>都市傳說中，領事車掛上「CC牌」，可以免被警察抄牌，但詹劍崙說，禮賓處處長跟他說過，沒有特別優待CC牌，「唔抄你牌係畀面，法律上其實可以抄」，曾聽聞有其他國家總領事收近10張牛肉乾，但不能控告他，「名譽領事唔做呢啲嘢」。<br>詹劍崙未來或會到巴國開拓商機，「嗰度國家資源豐富，礦、森林、海產，吞拿魚出口數一數二大」，當地政府賣資源後，又分錢給市民，有一定的消費能力，「佢哋有錢使，當地又有少量老虎機，好多生意可以諗」。</p></body></html>