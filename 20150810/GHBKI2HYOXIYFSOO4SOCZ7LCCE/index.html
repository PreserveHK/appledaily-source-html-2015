<html><header><meta charset="utf-8"><title>【壹週刊】無綫硬捧自己友　克勤Eason難逃封殺</title></header><body><h1>【壹週刊】無綫硬捧自己友　克勤Eason難逃封殺</h1><p>【壹週刊】喜歡自己人玩晒的余詠珊，老公何哲圖旗下唱片公司歌手，包攬大小音樂節目，一三年更上埋船，主理無綫唱片部「星夢娛樂」，無綫的音樂頒獎禮，「星夢」打橫行，獎項凌駕環球、東亞、英皇。<br><br>一直與無綫友好的英皇娛樂，近年亦冇啖好食，更一度反目，絕跡大台，綜藝節目要靠老牌歌手撐二打六，零大牌收視插水。<br><br>其實曾與無綫反目的又何只英皇一個？09年，無綫與環球、華納、 EMI及Sony四大唱片公司因版稅問題鬧翻，互不讓步，大牌歌手陳慧琳、陳奕迅、李克勤等天王天后全面被封殺，大台頒獎禮食白果外，各大型節目亦再冇紅星。損人不利己！大台唯有硬捧自己友「巨聲幫」；糾纏超過三年，13年初，大台新主殼王陳國強出手成功和解，雙方作出讓步，版稅加幅減一半。</p></body></html>