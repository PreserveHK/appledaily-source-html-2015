<html><header><meta charset="utf-8"><title>【一周必看】港男40萬租直升機求婚　佢月薪係......</title></header><body><h1>【一周必看】<br>港男40萬租直升機求婚　佢月薪係......</h1><p>正當好多香港人，為一個首期捱生捱死之際，一名港男竟豪花40萬大元，向女朋友求婚！《南華早報》上周日頭版報道，一名於和記環球電訊任職，37歲港男Victor Tang，為向30歲，於同一公司任職的女友Stephanie Cheung求婚，用咗一個首期價，即係40萬去搞咗場大龍鳳。到底呢40萬佢係點使架呢？ <br><br>1.一隻1.5卡鑽戒－逾20萬元<br><br>2.租一小時直升機拉求婚Banner（15米 x30米，相當於一個籃球場面積）－15<br><br>3.Ritz Carlton租維港景套房求婚－2.6萬元<br><br>4.攝製隊直擊求婚過程－1.5萬元<br><br>當女主角於套房望出窗時，就見到架直升機拉大型Banner，寫住：「I love you! Stephanie BB, will you marry me?」 Victor就話，知道女朋友好想要一個與眾不同嘅求婚，所以悉心度咗呢個求婚大計，佢仲話，「我以前冇諗過自己會咁做。我唔係有錢人，但我識控制成本。」<br><br>據本報了解，Victor為和記環球電訊（即固網業務）的高級經理，主要負責技術範疇，屬於公司的中層，估計月薪為五位數。</p></body></html>