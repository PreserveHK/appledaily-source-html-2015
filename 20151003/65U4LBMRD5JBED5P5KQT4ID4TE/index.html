<html><header><meta charset="utf-8"><title>隔牆有耳：梁光漢續任消委副主席 - 李八方</title></header><body><h1>隔牆有耳：<br>梁光漢續任消委副主席 - 李八方</h1><p>消費權益越嚟越受重視之時，相信消費者委員會嘅工作都越嚟越繁忙，唔知啱啱獲政府再度委任為副主席嘅梁光漢（圖），意見又如何？<br>特區政府噚日宣佈，再度委任梁光漢為消委會副主席，任期兩年，10月7號、即係下周三起生效。<br>政府發言人喺新聞稿中話呀，梁光漢致力參與消委會工作，非常高興佢接受再度委任，相信佢會繼續帶領消委會，履行保障消費者嘅職能。<br>其實梁光漢曝光率好高，經常喺消委會記者會現身，交代測試結果，好似8月份咁吖，消委會測試咗10款LED燈泡，發現部份燈泡嘅壽命，根本同產品聲稱唔同，梁光漢席間表明此舉可能違反《商品說明條例》。</p></body></html>