<html><header><meta charset="utf-8"><title>自組民團阿Man：想做番個正常人</title></header><body><h1>自組民團阿Man：想做番個正常人</h1><p>【本報訊】穿西裝企圖跳樓、騷肌肉拆路障，還要和黃洋達對戰打擂台，石房有（人稱阿Man）一年前由一個無人認識的美容院東主變為「紅人」，夥拍綠色和諧大聯盟兩名惹火人物伍忠榮、光頭周，充當清旺爛頭卒。傘運過後，阿Man自組忠義民團繼續活躍，他說：「我企出嚟，就係要話畀你哋知，你哋唔係代表香港。」<br>阿Man現時走在旺角，容易被街坊認出，有時會被謾罵，「都有人叫我加油嘅」。<br></p><p>做健身教練　賣菜　幫補家計
</p><p>阿Man形容自己理性，每次被圍都會微笑走開，故被改名Running Man，他自稱「我唔係怕，只係我唔想令現場混亂，配合警方做嘢」。<br>昔日的夥伴已鳥獸散，阿Man的曝光率靠自組的忠義民團維持，「係要打擊激進派暴力人士，例如本土、熱狗同反水貨客」。對於有指反佔中是他的「職業」，但他堅稱沒有收取維穩費，現時家庭開支全靠太太維持，他則靠做健身教練和賣菜幫補。<br>對於被指拒絕上擂台與黃洋達對打，阿Man稱從沒走數，已於10月底安排一場拳賽與黃對打，「過埋9.28同呢場拳賽，我計劃淡出，想做番個正常人」。<br>■記者龔蕙芝<br><br>《雨傘一周年》:  http://umbrella.appledaily.com </p></body></html>