<html><header><meta charset="utf-8"><title>隔牆有耳：佳士得秋拍　裸女側臥估價7.8億 - 李八方</title></header><body><h1>隔牆有耳：<br>佳士得秋拍　裸女側臥估價7.8億 - 李八方</h1><p>佳士得紐約秋季拍賣會今年11月舉行，拍賣嘅展品即日起至4號率先喺香港佳士得拍賣行展出，等香港市民可先睹為快，最受注目嘅可算係首度公開拍賣嘅意大利藝術家亞美迪歐˙莫迪利安尼（Amedeo Modigliani）名作《側臥的裸女》（Nu couch𥌎），估值超過一億美元（約7.8億港元）。</p><p>二億粉鑽十萬中無一</p><p>呢幅名畫繪於1917至18年間，如果成功賣出，有望打破莫迪利安尼嘅世界拍賣紀錄，呢位大師嘅作品過去曾以7,070萬美元（相等於約5.6億港元）成交。預展亦包括美國普普藝術大師安迪˙沃荷喺1962年嘅作品《四個瑪麗蓮》同法國印象派畫家克勞德˙莫內嘅《粉紅雲下的黃色鳶尾花》油畫。</p><p>拍賣會另一矚目展品就係史上最大嘅枕形鮮彩粉鑽，呢顆有成16.08卡嘅美鑽會喺日內瓦拍賣，估價為2,300至2,800萬美元（相等於1.8億至2.2億港元），這顆粉鑽唔單止夠大，仲冇任何次色痕迹，屬於Type IIa級別，呢個級別嘅鑽石佔全球總數不足2%，更喺美國寶石學院鑑定為「鮮彩」顏色類別，每10萬顆鑽石中只有一顆顏色濃度符合呢個級數，可謂極其罕有。</p><p>李八方<br><br>mailto:pf_lee@appledaily.com</p></body></html>