<html><header><meta charset="utf-8"><title>趣趣地：沙維有「卡」士膺最佳</title></header><body><h1>趣趣地：<br>沙維有「卡」士膺最佳</h1><p>西班牙中場沙維今夏離開咗母會巴塞隆拿，遠赴卡塔爾加盟艾薩德，但呢位35歲老將唔係淨係諗住掘金㗎，啱啱就憑喺三場聯賽造出一入球三助攻嘅表現，當選九月份最佳球員。呢位中場大師咁勁，隊波都喺佢嘅幫助下暫列聯賽榜首。西班牙嘅傳媒都大讚沙維：「大家咪當佢係去中東度假！」</p></body></html>