<html><header><meta charset="utf-8"><title>尖東商戶：應支援平民產業</title></header><body><h1>尖東商戶：應支援平民產業</h1><p>【本報訊】政府及新世界聲稱活化計劃將吸引旅客，提升尖沙嘴海濱一帶的協同效應，但尖東一帶老商戶直指項目毫無幫助，反指政府應加強支援區內平民產業，「自由行邊會嚟尖東買嘢，藥房都做唔住執笠啦！」<br>在尖東經營文具店逾30年的梁太（圖）指，現時尖東一帶藥房多過旺角，惟自由行只聚集星光大道一帶，不會到尖東購物。她形容尖東現時已脫節，「度度都賣晒參茸海味、珠寶、名錶，普通人點會行入嚟買呢啲嘢，多啲我哋呢啲大眾都啱用嘅舖頭就肯定會旺啲」。<br>洋服店倫敦公司東主楊先生指，早於38年前已在尖東開業，主要做外國客生意，至近年來港外國人越來越少，生意也變淡靜。他坦言活化星光大道對他們毫無幫助，又指假設活化令尖東人流增多，「大連鎖店、金行搬晒入嚟，最後又係加租逼走我哋，我寧願好似𠵱家咁人少啲，我哋仲有啲生意仔可以做」。<br>■記者梁御和</p></body></html>