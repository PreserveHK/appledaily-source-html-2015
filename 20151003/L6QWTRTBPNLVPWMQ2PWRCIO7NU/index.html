<html><header><meta charset="utf-8"><title>【飲食籽】韓國人氣TiramisuX軟雪糕　旺角有得食！</title></header><body><h1>【飲食籽】韓國人氣TiramisuX軟雪糕　旺角有得食！</h1><p>以重量級兼極邪惡的爆穀雪糕，迷倒一眾阿朱媽的韓國人氣雪糕店Sweet Monster，8月才登陸旺角朗豪坊。但不消兩個月，店家又推出另一款同樣在韓國本店人氣爆燈的Monster Cake，準備俘虜一眾甜品控的心！</p><p>睇落似足「雪芳蛋糕」的Monster Cake，其實是特製的tiramisu，用上法國頂級品牌Valrhona的香濃幼滑朱古力粉，Mascarpone芝士份量亦比坊間的Tiramisu多，令軟滑蛋糕滲出濃濃的芝士味，而且不用魚膠粉或凝固劑做凝固，全部以天然新鮮的材料製作。除原味外，還可選配三款配料，有香蕉榛子醬、士多啤梨及開心果仁碎，軟滑的蛋糕底部吸盡了香醇的Espresso味道，juicy得嚟又甜又苦，層次感極豐富。</p><p>嫌齋食Monster Cake唔夠刺激？還可試試 Monster CakeX Ice Cream，即是Monster Cake的升呢版，在tiramisu旁邊加超濃牛奶味的軟雪糕。以同一價錢，一次過可以滿足晒兩個願望，今次仲唔係「甜到漏」？<br><br>SWEET MONSTER<br>旺角朗豪坊三層10-19號舖<br><br>記者︰黃依情</p></body></html>