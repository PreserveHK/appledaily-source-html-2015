<html><header><meta charset="utf-8"><title>蕭亞軒談情變：男友工作忙梁詠琪巴黎睇騷帶B女探親</title></header><body><h1>蕭亞軒談情變：男友工作忙<br>梁詠琪巴黎睇騷帶B女探親</h1><p>【巴黎直擊】梁詠琪（GiGi）、台灣天后蕭亞軒（Elva）與內地女星「謀女郎」張慧雯香港時間昨日凌晨在巴黎出席法國品牌Lanvin時裝騷，眾人完騷後更與設計師Alber Elbaz影合照。GiGi透露今次帶同家人一起歐遊：「今次同老公、囡囡、爸爸媽媽一齊嚟，之後一家會飛西班牙，帶囡囡見老爺奶奶，係佢出世後第一次見面。」GiGi大讚囡囡乖：「佢第一次搭長途機，瞓得好甜，我同老公輪流抱住佢瞓，我哋就冇覺好瞓，最辛苦係爸爸媽媽，老公就趁我工作就同囡囡行街，買吓BB衫。</p><p>有傳蕭亞軒與新加坡有米男友Elroy情變，說到感情狀況她表示：「很好，正常，男友工作忙，沒一起來巴黎。」Elva男友家姐、即吳建豪老婆石貞善亦在當地睇騷，Elva說已約食飯，但提到石貞善夫婦關係時即封嘴。<br></p><p>肯亞徐唔陪女過生日</p><p>此外，徐濠縈昨日在巴黎入貨兼去睇Loewe騷，並會參加馬拉松10公里賽事，但因此撞了囡囡陳康堤生日：「佢同Eason（老公陳奕迅）都喺香港，今次係第一次冇陪個女過生日，或者喺度買啲朱古力、芝士畀佢補數啦。」<br>採訪：林嘉慈<br>攝影：葉君海</p></body></html>