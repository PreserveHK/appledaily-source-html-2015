<html><header><meta charset="utf-8"><title>隔牆有耳：四司局長齊撐潮州幫 - 李八方</title></header><body><h1>隔牆有耳：<br>四司局長齊撐潮州幫 - 李八方</h1><p>香港潮屬社團總會呢期好鬼博，大鑼大鼓誓要革新社團嘅老土文化，所以嚟緊有唔少搞作，包括喺8日至12日，喺中環遮打花園舉行「香港潮州節」，除咗有潮州功夫茶道、潮州雙鵝舞同潮劇表演等，據知仲請咗汕頭、潮州同揭陽三市百年老字號食肆來港會架己冷。<br>總會下周四（8日）下午5點喺遮打花園舉行開幕禮，主禮嘉賓星光熠熠，政務司司長林鄭月娥（圖）、商務及經濟發展局局長蘇錦樑、政制及內地事務局局長譚志源、教育局局長吳克儉，以及立法會主席曾鈺成，都應承咗出席撐場。<br>查實佢哋個個都唔係潮州人，卻齊齊抽空大駕光臨，唔通係為咗潮汕地道美食而嚟？</p></body></html>