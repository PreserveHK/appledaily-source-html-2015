<html><header><meta charset="utf-8"><title>隔牆有耳：財爺又出訪Hard Sell港 - 李八方</title></header><body><h1>隔牆有耳：<br>財爺又出訪Hard Sell港 - 李八方</h1><p>𠵱家一舉一動都好受注目嘅財爺曾俊華（圖），又要出訪hard sell香港。鬍鬚曾周日會出發去美國紐約。睇番佢此行，似乎都要四圍騰，皆因佢5號喺紐約期間，會參觀科技初創企業，並喺亞洲協會嘅香港研討會上演講。翌日即係6號至8號轉至華盛頓時，會同美國官員同財金界要員會面。9號至11號，佢已經身在秘魯利馬，出席國際貨幣基金組織同世界銀行集團年會，並同其他與會代表會面，包括美國聯邦儲備局主席耶倫；返港前又會喺12號去番紐約美國華人博物館出席香港駐紐約經濟貿易辦事處舉辦嘅酒會，同當地港人會喎，14號先返港。</p></body></html>