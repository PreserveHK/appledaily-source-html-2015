<html><header><meta charset="utf-8"><title>清旺旗手伍忠榮：否決政改仲好</title></header><body><h1>清旺旗手伍忠榮：否決政改仲好</h1><p>【本報訊】做地產代理生意的伍忠榮，佔旺期間成立反佔中的綠色和諧大聯盟並擔任主席，是清旺的旗手，亦是圍蘋行動的吹雞者之一，他對於大批人響應號召，包括60部的士來將軍澳包圍壹傳媒大樓，似乎很滿意，並笑稱在將軍澳工業區以露天自助餐、打麻雀來犒勞圍蘋人士是「噱頭嘢」，他說：「佢哋（佔旺人士）都係旺角打麻雀啦，點解我哋喺將軍澳打就唔得啊。」記者問他，做這些事有甚麼酬勞，他重複：「我冇收錢做嘢，你有幾多錢先請得起我哋呀！」<br></p><p>跟光頭周劃清界線
</p><p>佔領一周年，伍忠榮自稱不後悔但不想再提，「呢件事過去咗，相信同樣事件唔會再發生。老實講，我身邊嘅朋友冇人想提起個段日子啲嘢！」但他反佔中立場不變，「泛民議員否決咗方案仲好，因為冇人講真普選了；如果通過（8.31方案），佔領仍會繼續，因為佢哋（泛民）覺得嗰個唔係真普選」。<br>在旺角開地產公司專做舖位租售的他，被指與「黑人物」合作清場，他說與光頭周及布魯圖都是街頭認識，如今劃清界線，「𠵱家好少聯絡啦！光頭周涉及勒索刑恐，來龍去脈我都係睇新聞先知」<br>■記者林　熊<br><br>《雨傘一周年》:  http://umbrella.appledaily.com </p></body></html>