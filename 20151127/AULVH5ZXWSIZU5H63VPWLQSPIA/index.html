<html><header><meta charset="utf-8"><title>蝦頭索啲？子珊唔續約大台發福現雙下巴</title></header><body><h1>蝦頭索啲？<br>子珊唔續約大台發福現雙下巴</h1><p>睇《My盛Lady》，徐子珊同楊詩敏(蝦頭)，傻傻分不清，比徐子珊vs欣宜更加難分。<br><br>蝦頭呢期積極瘦身變索，更加難分，今日，呢對twins現身到中環出席新款手機推出發佈會，即場擺甫士拍攝……嗚呀，約滿大台後嘅子珊可能忙於修讀珠寶設計課程，疏忽咗keep fit，雙下巴綻放，嗚呀……。形容自己係蝦條嘅蝦頭就話用三個幾月減咗35磅，依家110磅至120磅左右——中間都有10磅走盞喎！<br><br>徐子珊話自己大台後，自由得多，早前忙完演唱會，足足休息了一星期 ，佢話:「好似擔完泥咁辛苦，呢個星期都喺屋企，有人打電話嚟傾演唱會做巡迴，但未定，有錢賺當然有興趣，時間可以遷就。」<br><br>至於未來去向，徐子珊好輕鬆話:「都未定㗎，依家自由身幾個月，仲揀緊，忙緊珠寶設計先，想試啲唔同嘢。」似乎對娛樂事業方面放下鬥心，徐子珊直言:「回下氣先啦，等2016再努力，自己冇諗期限，現時都有幾份合約在手，慢慢睇。」</p></body></html>