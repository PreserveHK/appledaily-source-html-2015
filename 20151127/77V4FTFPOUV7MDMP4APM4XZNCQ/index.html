<html><header><meta charset="utf-8"><title>異動空間：愛高博財息兼收 - 魏力</title></header><body><h1>異動空間：愛高博財息兼收 - 魏力</h1><p>港股陰乾提早收爐，有戰友認為，基於五個因素港股已被邊緣化，不妨借用來分享一下：一、交投經常疏落；二、選股行業深度不夠；三、外資舞高弄低；四、無人睇場或維穩；五、大量衍生工具。港股已連續七日成交低於700億元，個股短炒三幾格都仲ok，想坐中長線除騰訊（700）外幾乎已無選擇。<br>港股選擇唔夠也是弊病，就講軍工股乏善可陳，近期國策火熱概念如智能家居、電動樁、在線教育，業務solid的港股真係一隻手數晒。港股為中外資角力場所，目前外資幾乎一致唱淡明年港經濟，一升就出貨，中資唱好但暫無力壓倒外資，形成個市半死不活。指數波幅唔夠，搵食唯有用衍生工具，今早期指mark高200幾點轉倉就是一例，無定向風也是資金離場原因之一。<br>原材料價格下降，不少工業股業績有改善，愛高集團（328）半年扭轉虧損，賺7,133萬元，收入增26%，毛利率升5.7個百分點至11.6%。當下半年再增長1成，預測PE僅9倍，股息率逾5厘，短線可博財息兼收。<br><br>魏力<br> http://www.facebook.com/2012jason <br>本欄逢周一、三、五刊出</p></body></html>