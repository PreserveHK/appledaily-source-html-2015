<html><header><meta charset="utf-8"><title>【壹錘專區】區選大贏家致勝6招新同盟「格食格」兼「內鬥」</title></header><body><h1>【壹錘專區】區選大贏家致勝6招<br>新同盟「格食格」兼「內鬥」</h1><p>數今屆區選成績最亮麗的，非新民主同盟莫屬，16區出選贏15議席，勝率達九成四。新民主同盟創會成員范國威和議會「新鮮人」周炫瑋接受《壹錘定音》訪問，不介意公開致勝攻略，讓其他政黨借鑑。范國威形容自己今屆選情比往年嚴峻，「以往幾屆都係一個泛民對一個建制，但今屆有好多聲稱自己係獨立、假傘兵。其次有大量選舉違規行為，尤其選舉倒數10日，抹黑候選人嘅『黑函』就會寄上樓」。</p><p>新民主同盟如何化解？</p><p>策略一：度身訂做選舉形象<br>今屆新民主同盟除了議席上的躍進，更出了一個票王，大埔怡富選區的任啟邦得票超過4,000。范國威笑言為任啟邦度身定做「絕世好男人」形象，「除咗紮實嘅地區工作，佢本身係兩個小朋友嘅爸爸，我哋如實地將佢啲家庭生活，例如係做家務嘅議員，咁樣就會變成絕世好男人對唔算小花嘅女候選人，就會出現優勢」。相反，任的對手民建聯張鳳燕選舉策略出錯，「佢唔適合上鏡，錯用video sell佢」。范直言她要轉選區，才有勝出機會。<br><br>策略二：格食格<br>有分析指「首投族」左右今次選舉結果，范國威指他們亦留意到這個趨勢，所以專門挑選一些年輕選民較多的選區，「今次我哋沙田出5個都贏到，有兩個後生仔，佢哋都會刻意去揀對手，都係公民力量，已經連任4、5屆，因為佢哋都開始因循、老化，都係『格食格』咁打呢場選戰」。<br><br>策略三：把握對手弱點<br>首次參選的周炫瑋今次出選寶雅選區，對手是連續四屆當區區議員黃容根，地區經驗雄厚，但周炫瑋卻巧妙地將他的優勢變成弱點，「落咗區幾個月，有街坊同我投訴有條斜路好斜，而呢個問題已經好多年，於是喺我哋努力跟進之下就有改善。而對手就指其實佢哋一直都有跟進斜路問題。但街坊就會覺得點解一條斜路都要搞咁耐？」這件事令居民更想求變。<br>策略四：網絡吸票<br>基本上所有政黨都會用網絡作宣傳，但如何將「Like」的數目化為選票，新民主同盟有自己一套心得，「唔少後生仔或者中產，都會成立一啲社群討論地區事務，如果你做咗啲地區工作俾佢哋觀察得到，並且喺入面討論甚至發酵嘅話呢，呢個就不得了。喺將軍澳海濱因為有大媽喺度唱歌跳舞，市民於是搵我，然後原來我係咁多個候選人，第一個去信政府部門同覆番佢哋嘅，後嚟呢件事就成為咗網民討論熱點」。<br>策略五：精美文宣物品<br>每逢選舉，宣傳單張都多不勝數，如果可以令選民留下印象，對之後的選戰自然事半功倍，「我（范國威）今次就整咗係兩個大品牌智能電話形狀嘅單張，針對啲低頭族，於是個感覺就好似睇緊部手機去閱讀我嘅政綱、地區工作，呢個好受歡迎，最後派咗成萬張出去」。<br>策略六：戰友「內鬥」<br>新民主同盟有一個WhatsApp群組，競選期間大家會把自己「企街站」的時間上報上群組，周炫瑋坦言，當你見到戰友在別區朝六晚十一地作戰，自己也不敢怠慢，自然有動力做得更加好。<br>訪問中，范國威自嘲新民主同盟為「新民主窮人」，但他們在資源有限的情況下，利用創意，拼勁和精密的選前策略，打贏這場「選戰」。<br>■記者黎千銘</p><p>【壹錘專區】<br>星期一至五黃昏<br>6時直播<br><br>《壹錘定音》收睇/收聽方法<br><br>1:手機App<br>《蘋果動新聞》手機App右上角有【壹錘定音】icon，一按即聽；按左上角icon，彈出【壹錘定音】選項，一按即睇。<br><br>2:網頁<br> http://www.hammerout.hk/  <br><br>直播PHONE IN：2992 3333<br><br>WhatsApp 留言/報料：9132 3813</p></body></html>