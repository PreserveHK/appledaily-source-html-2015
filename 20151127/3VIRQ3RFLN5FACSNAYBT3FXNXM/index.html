<html><header><meta charset="utf-8"><title>自揭悲慘經歷　警醒少女FFx Shirley18歲拍私影遭性侵</title></header><body><h1>自揭悲慘經歷　警醒少女<br>FFx Shirley18歲拍私影遭性侵</h1><p>由四位成員楊澤怡（Shirley）、李詩詠（Ceci）、潘穎琳（Mizaki） 及周葆諭（Christy）組成的女子組合FFx，早前憑合唱歌《Sugar Baby》廉價MV忽然爆紅，惜同時遭網民恥笑騎呢，甚至用粗口問候，但原來笑聲背後，四位成員各有坎坷故事。幼時父母離異，要入住兒童之家及半工讀賺錢的Shirley，加入FFx前為養自己拍私影，Shirley昨日接受本報獨家訪問時更泣不成聲自爆：「我俾人性侵犯咗！」</p><p>現年21歲的楊澤怡是四人女子組合FFx成員之一，FFx早前憑合唱歌《Sugar Baby》MV紅爆網絡，連帶四位成員人氣急升，而且頗受學生歡迎，多間大學都邀請她們演出，Shirley更被封為「大學女神」，惟本報日前獲得一批Shirley早年拍下的性感私影照，包括她只戴胸圍及穿內褲擺各種誘人甫士，以及一輯她背面的全裸照，與現在走「女神」形象的她兩走極端。</p><p>一直影開比堅尼</p><p>關於這輯「肉」照，Shirley昨日在經理人Sam陪同下接受《蘋果》獨家專訪，全程強忍淚水的Shirley於訪問完畢後，一度泣不成聲，又自責愚蠢，她說：「其實呢件事埋喺心入面三年，今日講咗出嚟個心都舒服咗。」<br>Shirley續說：「由中三開始就住兒童之家，一直住到我有學校宿舍，因為住兒童之家入面嘅青年宿舍要交租，加上返學都要用錢，所以一直好努力搵錢幫補支出，有同人補習，但始終都係唔夠，所以17、18歲開始去幫人拍私影，影比堅尼每個鐘大約有三百蚊，一向冇影裸體，只係得嗰次。」<br>事隔三年，Shirley憶述當日的事仍然緊張，不時全身抖震，她說：「幫我影相嗰個X先生，本來係話同我影比堅尼相，影完一陣佢畀本相簿我睇，入面都係一啲模特兒影嘅裸體照，佢問我可唔可以擺同樣嘅甫士影一輯，本來我唔想，但因為佢未畀錢我，而且佢話可以加到500蚊一個鐘，我又真係等錢用，所以就應承咗影，到差唔多影完，呢個X先生就推我落床，佢性侵犯咗我……當時我好驚，我想走同不停大嗌唔好，我有推開佢、有反擊，但反擊唔到，我係咁喊，之後我即刻着番衫衝出門口走。」</p><p>犯規怕入女童院</p><p>據知，當年Shirley並沒有報警，她解釋：「我拍私影係犯咗青年宿舍嘅規矩，如果報警我就要去女童院，所以我唔敢講出嚟。」Shirley又說：「我諗番知道自己好蠢，𠵱家講出嚟希望提醒有幫人拍私影嘅女仔要小心，要保護自己。」<br>問Shirley之後有否再跟X先生見面？她承認兩個月前見過對方：「佢其實一直都有喺WeChat約我出去，我當然冇出，回覆都係推佢，直到之前知道佢入咗娛樂圈做幕後，我真係好驚，早排佢約我出嚟食飯見面，我應承佢出嚟，因為我想叫佢刪除啲相同埋唔好同人講，當時佢答應咗，我都覺得自己蠢，佢一直都呃我。」<br>採訪：李察<br>攝影：林德雄</p></body></html>