<html><header><meta charset="utf-8"><title>家輝最猛鬼片留陰影</title></header><body><h1>家輝最猛鬼片留陰影</h1><p>張家輝為《蘋果動新聞》主持《張家輝巧驚驚》節目講鬼古，已經去到最後一集。今趟家輝跟我們排了心目中3大鬼片，季軍是他從未看過的日本電影《午夜凶鈴》，他說：「佢上畫時人人都話好驚，睇完返屋企都好驚，電視都唔敢開。」亞軍是經典荷李活片《驅魔人》：「 打後都冇乜人可以突破到佢，近代以反肢體去表達嘅恐怖片，都係呢套戲行先。」<br>至於最驚嚇電影竟然是一部港產片《女魔》，家輝說：「嗰時候年紀好細，睇咗套咁重口味嘅鬼片，嚇咗我一年，都可能唔止。女主角葛劍青成日俾鬼上身，當年被佢嚇到我。仲要嗰時要上天台校天線，我9秒9跑上去問『得未呀？』」黑麻麻的天台加重家輝的童年陰影，到現在都不敢翻看。<br>撰文：李森</p></body></html>