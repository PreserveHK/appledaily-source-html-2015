<html><header><meta charset="utf-8"><title>【馮仁昭四圍超】陳國邦全家會熊欣欣</title></header><body><h1>【馮仁昭四圍超】<br>陳國邦全家會熊欣欣</h1><p>陳國邦自從宣佈選擇自由身後，多咗唔少時間陪囡囡陳禛同太太羅敏莊，噚日阿邦就一家三口出動同好友熊欣欣食飯兼敍舊。雖然阿邦同熊欣欣好似大纜都扯唔埋，其實佢兩個喺97年拍完電影《黃飛鴻之西域雄獅》之後，成為好朋友。熊欣欣噚日上載飯敍相，留言話：「兩男一女不一定是嬲，還會是開心聚。陳國邦女兒好可愛。」<br>撰文：馮仁昭</p></body></html>