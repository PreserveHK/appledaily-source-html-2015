<html><header><meta charset="utf-8"><title>婚前搏命𢱑銀英國度蜜月　杏兒請Bosco飲：唔會尷尬</title></header><body><h1>婚前搏命𢱑銀英國度蜜月　杏兒請Bosco飲：唔會尷尬</h1><p>準新娘胡杏兒昨早在山頂出席「與犬同行愛心路」慈善步行活動，全程像吃了蜜糖一樣甜的笑容，將幸福二字掛於臉上，不過就除下了婚戒。趁下月28日嫁男友李乘德（Philip）前，密謀婚前賺更多的杏兒說：「要返天津拍劇，專登請假返嚟過生日，順便公告件事（婚訊），𠵱家要收拾心情返去拍劇，月底先會再返香港，都好唔捨得。」完成拍攝工作後就會專心和男友共同籌備婚禮，杏兒笑謂終明白大家選擇外國結婚的原因。</p><p>網友叫Bosco搶新娘
</p><p>婚訊曝光後，網上即瘋傳四年前她和黃宗澤（Bosco）一段廁所愛的宣言贈興，還發起叫黃宗澤搶新娘，不過杏兒沒介意，還笑說：「拍戲咩！𠵱家現實生活，大家睇得戲太多。」她更揚言會請黃宗澤飲喜酒：「會請，如果佢得閒出席，我知佢都好忙，我生日佢都有message我，唔會尷尬，大家都係朋友，相信佢會戥我開心。Philip都知道，好歡迎同支持。」婚宴會在Ritz Carlton酒店舉行，預計開五十席，杏兒表示想請胞姊做伴娘，「胡說八道會」則做姊妹團。<br>簽約加盟蕭定一公司前，杏兒已向老闆預告隨時有喜訊，更一早向公司請假兩個多月度蜜月，婚宴後便起行，會到杏兒留學的愛爾蘭及Philip在英國成長的地方。趁度蜜月造人？杏兒坦言男友早已有所暗示：「佢成日話我𠵱家想去邊就好去，第日唔畀我去，因為佢好想生小朋友，我想一次過生三胞胎，好多朋友都話幫我湊，好緊張。」心急做賢妻的杏兒入鄉隨俗，正跟男友學客家話，為與長輩溝通做足準備。<br>採訪：卓寶花<br>攝影：陳順禎</p></body></html>