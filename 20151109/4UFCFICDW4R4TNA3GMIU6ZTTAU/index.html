<html><header><meta charset="utf-8"><title>【馮仁昭四圍超】李治廷企街狂吹水</title></header><body><h1>【馮仁昭四圍超】<br>李治廷企街狂吹水</h1><p>黎明旗下百仕活嘅藝人走得七七八八，喺明年初約滿嘅李治廷，相信都會蟬過別枝，前晚10點幾，記者喺中環荷李活道見到李治廷嘅黃色波子，冇幾耐就見佢同男友人出現，相信佢哋應該食完飯返嚟攞車，佢哋似乎意猶未盡，企喺街邊傾到好雀躍，講咗十五分鐘都仲係雞啄唔斷，傾到面紅耳赤嘅李治廷要除西裝，之後才同友人道別上車走人。<br>撰文：馮仁昭</p></body></html>