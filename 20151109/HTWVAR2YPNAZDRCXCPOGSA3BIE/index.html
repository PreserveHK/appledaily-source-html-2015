<html><header><meta charset="utf-8"><title>【腦fun急轉彎】明明住13樓　搭lift按10樓？</title></header><body><h1>【腦fun急轉彎】<br>明明住13樓　搭lift按10樓？</h1><p>「腦fun急轉彎，賭錢最好玩番攤。」《腦fun急轉彎》每日出一條爛gag IQ題，等你個腦活動一下train吓個腦，今日嘅題目係...<br><br>李先生住喺13樓，點解佢每次返屋企，搭lift都一定要按10樓掣，然後行三層樓梯呢？<br><br>（答案下集揭曉）<br><br>上集開估...<br><br>有一個字，我哋由細到大都一定會讀錯，究竟係乜嘢字，讀錯又讀錯呢？<br><br>答案：咪個「錯」字囉。<br><br>「腦fun急轉彎，食完飯即去洗手間。」你有冇自家爛gag IQ題，留言考吓我哋啦！</p></body></html>