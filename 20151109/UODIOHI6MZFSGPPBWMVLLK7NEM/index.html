<html><header><meta charset="utf-8"><title>楊鳴章為湯漢護航　吸毒喻同性戀議員：與罪行相提並論　冒犯同志</title></header><body><h1>楊鳴章為湯漢護航　<br>吸毒喻同性戀<br>議員：與罪行相提並論　冒犯同志</h1><p>【本報訊】區議會選舉尚餘不足兩周，天主教香港教區主教湯漢樞機日前發表牧函，提醒教徒投票時考慮候選人對性傾向歧視條例的立場，高調介入選舉惹猛烈抨擊。天主教香港教區輔理主教楊鳴章昨以吸毒作比喻，指教會只是指摘一件「唔啱嘅事」，仍然會愛曾吸毒的人，否認向教徒施壓。多個支持同性戀團體及立法會議員抨擊楊的吸毒比喻是醜化同性戀，冒犯同性戀者。<br>記者：馬志剛　謝明明</p><p>楊鳴章昨出席明愛秋季賣物會時為湯漢樞機牧函護航，表示教會沒有任何仇人，亦不會指摘任何人，教會只是指摘一件「唔啱嘅事」，「譬如吸毒唔啱，我哋就話吸毒唔啱；對於吸毒嘅人呢，我哋仍然係愛㗎」。<br>楊鳴章認為，牧函不是在施壓，指牧函並無指定投票對象要求教友跟隨，或者建議用甚麼口號，只是想表達每個公民都應該投票，指牧函的另一目的是「良心嘅塑造」。他又指家庭觀念及婚姻觀念價值觀很重要，現在湯漢發表牧函正好是檢討價值觀的時候，「沒有適當唔適當，因為乜時候發表都會有爭論」。</p><p>被斥無視其他社會議題
</p><p>不過，籌辦香港同志遊行的彩虹行動發言人岑子杰指出，湯漢的牧函是否定同志的權利，而楊鳴章的言論更是越描越黑，「佢將同性戀比喻吸毒犯法嘅行為，反映佢哋思想仍然停留喺1991年之前，即係香港未通過同性戀非刑事化」。<br>人民力量立法會議員陳志全亦批評楊鳴章以吸毒比喻同性戀不恰當，「係非常差嘅比喻，同性戀唔係罪，但吸毒就係犯法，將性戀刑事化、醜化，已經係過時，呢個比喻不恰當，係冒犯同性戀者」。<br>香港基督徒學生運動執行幹事陳可樂直斥湯漢及楊鳴章偽善：「教會只係得把口，有咁多選舉議題，例如勞工意外、退休保障，甚至最高工時呢啲影響家庭嘅議題唔講，卻刻意講性傾向，係偽善嘅表現」。<br>身兼大愛同盟成員的工黨立法會議員何秀蘭認為，神職人員以吸毒與同性戀相提並論，已超越宗教價值，變成歧視言論。<br>但明光社總幹事蔡志森認為應以較闊角度看楊鳴章所作的比喻，「就算好似吸毒咁，我哋唔接受吸毒，唔等於我哋唔接受嗰個人，呢個係比喻，唔好將同性戀者等於吸毒者，意思唔係咁樣，唔需要扭曲呢個比喻」。</p></body></html>