<html><header><meta charset="utf-8"><title>隔牆有耳：私隱署話之鋒發起佔中 - 李八方</title></header><body><h1>隔牆有耳：<br>私隱署話之鋒發起佔中 - 李八方</h1><p>七十九日嘅佔領運動引發唔少風雨，個人資料私隱專員公署噚日做年結，都話同佔領相關投訴多到夠做獨立分類。當日佔領運動有好多個名，有人叫雨傘運動，有人叫乜乜革命，奇就奇在公署為個分類命名時，偏偏將佢變做「佔領中環」。唔止分類奇怪，公署交代一宗疑似學民黃之鋒被起底嘅個案時，仲將佢形容為「佔領中環的發起人」。明明佔中由頭到尾都係三子發起，莫非公署處理投訴時收到風，之鋒係佔中第四子？八方向公署問過，公署話已提醒同事佔中同佔領運動技術上係有分別，為免誤會，已將分類叫番「佔領運動」，之鋒亦變成「佔領運動主要參與者」。</p></body></html>