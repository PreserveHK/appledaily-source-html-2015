<html><header><meta charset="utf-8"><title>隔牆有耳：馬斐森唔知囝囝做緊乜 - 李八方</title></header><body><h1>隔牆有耳：<br>馬斐森唔知囝囝做緊乜 - 李八方</h1><p>港大同花旗銀行噚日宣佈繼續合辦搞咗十一年嘅銀行課程，港大校長馬斐森亦有畀面出席呢個開學禮，仲同班同學影大合照。馬斐森自爆，囝囝都係「賓架」嚟㗎，喺倫敦一間銀行做交易員，本身係醫生嘅佢就話喎，自己同老婆其實都唔係好知個仔嘅工作究竟係做緊乜嘢，但見佢做得唔錯，樂在其中。但馬斐森坦言，英國經濟不景，囝囝做銀行界，都要面對工作嘅不穩定性，做父母都唔會話唔擔心，而份份工都有辣有唔辣，所以囝囝做得開心就冇問題。講番個課程，由花旗銀行資深行家教授，並會安排學生到分行考察，為期四個月，今年一共取錄咗四十七位港大學生。</p></body></html>