<html><header><meta charset="utf-8"><title>求驗客手記：卡斯辛奴慘過亞視員工</title></header><body><h1>求驗客手記：卡斯辛奴慘過亞視員工</h1><p>財政狀況唔掂，員工仲要冇糧出，我求大俠唔係講ATV，而係意甲嘅帕爾馬。帕軍上個月被接管，拖欠球員人工，其中最大牌嘅前意大利國腳卡斯辛奴就向球會追討欠薪。唔知卡斯辛奴攞唔攞到份糧嘞，但帕爾馬周一發聲明，佢哋同三十二歲嘅卡斯辛奴和平解約。有報道話，卡斯辛奴追欠薪，激嬲球會，所以高層想送走佢，但同呢啲人工都冇得出嘅公司打工，如果我求大俠係卡斯辛奴，就算球會唔放走我呀，我都炒老闆魷魚啦。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>