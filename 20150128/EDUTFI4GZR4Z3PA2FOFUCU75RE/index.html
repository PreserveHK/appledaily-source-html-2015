<html><header><meta charset="utf-8"><title>控訴拍情慾戲公報私仇袁嘉敏遭Dominic咬傷胸</title></header><body><h1>控訴拍情慾戲公報私仇<br>袁嘉敏遭Dominic咬傷胸</h1><p>袁嘉敏自接拍電影《鴨王》後是非不絕，更跟何浩文（Dominic）及何佩瑜（Jeana）交惡，有傳她私下也向公司大吐苦水，拍攝時受了不少委屈，她指Jeana跟Dominic都不是省油的燈，特別在戲中跟自己有多場激情摸胸及錫胸對手戲的Dominic，袁嘉敏指他在「揸」及「錫」時特別「落力」，令到她乳房出現五指痕及乳頭被咬傷，有公報私仇之嫌。</p><p>「冇聽過有投訴」</p><p>Dominic昨日接受電話訪問，他表示在片場時沒有聽過袁嘉敏有投訴：「因為一個人痛會有反應、會叫，仲要咁敏感地方，我一次都冇聽過，可能有人講大話。我只係做自己本份，亦唔存在私仇，因為同佢都唔識，係咪有人多心咗。」<br>月初時Dominic曾在fb寫道：「我真係冇興趣玩埋小學雞遊戲。」引來拍《3D豪情》時跟袁嘉敏有牙齒印的杜汶澤加入戰團，阿澤以「其他人同佢，就係佢哋之間嘅猿糞」，擺明以食字來取笑袁嘉敏。<br>另外，袁嘉敏、Jeana及Dominic等前晚在尖沙嘴出席《鴨王》首映禮，現場繼續是非。Dominic跟Jeana即場咀嘴三次，完全搶去主角袁嘉敏的鏡頭，令袁站離兩人越來越遠。袁嘉敏受訪談到被搶鏡一事時，她說：「冇諗咁多奇招，總之平常心，唔通我過去掹開佢哋，我唔會做嘢搶鏡，首映都係一個儀式啫。」</p><p>咀Jeana有火花</p><p>Jeana跟Dominic否認出奇招搶鏡，Jeana解釋說：「唔係喎，嗰吓錫覺得好自然。」Dominic附和：「係呀，嗰吓connect咗。」Jeana說：「我哋識咗好多年啦，個感覺都幾有火花。」是否撻着了？Dominic不否認：「唔知呀，感覺幾舒服。」<br>採訪：文國駿<br>攝影：陳俊強<br></p><p>【觀眾點睇】5P戲比露點激</p><p>《鴨王》前晚舉行首映，吸引不少同行及「睇肉」人士入場，據多名有份入場的男女性透露，有多個激情場口的可觀性非常高。</p><p>單立文教路好笑</p><p>其中一名受訪男觀眾透露，入場十多分鐘就有何浩文跟樊玲、唐紫睿跟白健恩的激情戲份作頭盤：「之後到差唔多三十分鐘就有袁嘉敏喺遊艇露點戲，不過最好睇應該係之後，袁嘉敏同老公何華超搞嘢，佢老公搵咗幾個男人搞佢嘅5P戲，露點不在話下，意識仲好激，到結尾袁嘉敏被姦戲都好大膽。」作為男士官能刺激應該可以收貨，但最搞笑戲份就發生在鴨王單立文教Dominic的一段，加上性上癮的梁敏儀，令整件事都變得有趣。<br>採訪：李森</p></body></html>