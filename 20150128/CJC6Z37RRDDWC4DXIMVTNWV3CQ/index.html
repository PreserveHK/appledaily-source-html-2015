<html><header><meta charset="utf-8"><title>隔牆有耳：法律界Chok爆男神登場 - 李八方</title></header><body><h1>隔牆有耳：<br>法律界Chok爆男神登場 - 李八方</h1><p>雨傘運動後好多專業團體誕生，噚日多咗個律師團體「法政匯思」。三個召集人分別係推倒林新強嘅任建峰、人權律師文浩正，仲有較少曝光嘅大律師梁允信（Wilson）。Wilson噚日一登場，就憑佢煞食外形令人眼前一亮，被記者招待會嘅主持形容佢係法律界新晉「男神」。</p><p>喺記招不苟言笑
</p><p>Wilson今年三十二歲，細個曾經喺加拿大生活再回流香港，𠵱家從事商業訴訟。<br>佢話以前冇乜點樣參與業界事務，但係過去幾個月發生咗咁多事，對佢好大啟發，舊年六月參加法律界黑衣遊行，加埋之後爆發咗雨傘運動，令到佢更加想出一分力，唔想外界以為律師只係「識法律嘅生意佬」。唔知Wilson係咪未習慣面對傳媒，佢喺記招不苟言笑，聽到人叫佢男神，都只係輕輕搖吓頭，個樣有啲無奈。</p></body></html>