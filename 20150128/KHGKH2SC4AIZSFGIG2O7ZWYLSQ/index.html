<html><header><meta charset="utf-8"><title>鳩嗚乜乜乜：fb有難　八方抽水</title></header><body><h1>鳩嗚乜乜乜：fb有難　八方抽水</h1><p>號稱有超過13億用戶嘅社交平台facebook，噚日癱瘓近一小時，Instagram都死埋，「民不聊生」，一眾網民可能咁啱食緊飯、去緊旅行，竟然唔可以即時上facebook分享，幾咁大件事呀！<br>另一平台Twitter就相安無事，多個品牌就乘機出文出圖瘋狂抽水，趁機宣傳。可口可樂就打友情牌，話人生有起有跌，大家一起度過，仲配咗張印有facebook同Instagram字嘅罐㖭（圖）；Red Bull相關品牌賬戶就話為facebook「加油」，請佢飲杯能量飲品；另有啤酒商就話大家不妨趁機會找個朋友，攞杯啤酒聚一聚，唔好掛住做低頭族。<br>上述都算係靚抽，但有時抽水可能隨時抽到電油，例如PUMA，不解釋。<br><br>費清　 ＃要生計，也要生活 ＃毋忘初衷</p></body></html>