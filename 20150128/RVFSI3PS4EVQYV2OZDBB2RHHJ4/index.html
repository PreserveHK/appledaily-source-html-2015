<html><header><meta charset="utf-8"><title>隔牆有耳：民建聯經民聯葵青內鬥 - 李八方</title></header><body><h1>隔牆有耳：<br>民建聯經民聯葵青內鬥 - 李八方</h1><p>一到選舉，兄弟都未必有情講！民建聯新界西立法會議員陳恒鑌（Ben），噚日帶埋預料會喺葵青區選出征嘅一班兄弟姊妹見傳媒，雖然當中大多數人都喺葵青區狙擊白鴿黨，好似有意派出浸過鹹水嘅李世隆就有大食大，喺石蔭選區挑戰升呢做咗白鴿黨副主席嘅尹兆堅，同時亦有一位新丁受關注，就係喺祖堯選區嘅鮑銘康，事關佢若去選，對手係現任經民聯區議員盧慧蘭。<br>點解同陣營相爭？阿Ben話喎，鮑銘康落區服務時，盧慧蘭係獨立議員、未入經民聯㗎，絕非專登挑機。至於使唔使為顧全大局而讓路？阿Ben都冇答案，或者最有可能嘅解決方法，係由兩黨大人物，私下四四六六拆掂佢。</p></body></html>