<html><header><meta charset="utf-8"><title>求驗客手記：愛華頓小將開拖入院</title></header><body><h1>求驗客手記：愛華頓小將開拖入院</h1><p>年輕人年少氣盛，尤其係踢波嗰陣，火遮眼就會打起上嚟，好似日前喺愛華頓U18嘅訓練入面，十七歲嘅奧洛連同隊友發生衝突，奧洛連仲俾人打到頸部受傷，搞到入埋醫院。所以警方𠵱家都要立案調查；警方確認，奧洛連係俾一個十八歲嘅隊友打到頸部受傷入醫院，佢哋會列作傷人案嚟處理。愛華頓方面就暫時以官腔回應，話件事嘅詳情仲調查緊，𠵱家唔方便講太多喎。我求大俠就希望奧洛連冇咩大礙，可以快啲好番專心踢波啦！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>