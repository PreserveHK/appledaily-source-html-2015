<html><header><meta charset="utf-8"><title>隔牆有耳：偲嫣貼改圖學做ISIS? - 李八方</title></header><body><h1>隔牆有耳：<br>偲嫣貼改圖學做ISIS? - 李八方</h1><p>網上噚日瘋傳一張改圖，相中人嘅服飾同背景，好似被伊斯蘭國（ISIS）脅持嘅人質，但個樣換晒同佔中相關嘅人士，包括陳健民、戴耀廷、長毛、李卓人、梁家傑、黃之鋒同黎智英等。由於李偲嫣擔任召集人嘅「撐警大聯盟」喺fb貼咗呢張改圖，留言「又幾好笑」，有網民仲話李偲嫣嘅fb亦一度貼相兼留言「哈哈，又幾好」，霎時令李偲嫣成為呢張改圖嘅元凶。<br>網民大鬧ISIS濫用私刑，以此改圖暴戾兼涼薄。陳健民就話由此可見689為首嘅ISIS斬首行動已展開，「偲嫣出沒注意」；李卓人更加質疑，撐警大聯盟係咪想向ISIS學做恐怖組織先？<br>八方打畀李偲嫣，想證實佢係咪一如網民所言，係呢張改圖嘅始作俑者先？點知一開口就話《蘋果》又想屈佢，稱係有網民轉寄呢張圖畀佢，覺得幾好笑，貼上fb分享。對於被質疑咁做唔啱，佢反問點解以前咁多有關佢嘅惡搞改圖，冇人出嚟幫佢講半句公道話？仲話如果奉公守法，使乜驚咁多？<br>佢提醒八方對話已經錄音，稍有不妥，錄音會公諸於世。既然為求公道而問回應，試問八方，又點會驚？</p></body></html>