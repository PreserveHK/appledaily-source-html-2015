<html><header><meta charset="utf-8"><title>【壹週刊】《試食王》Lab Made火山爆發分子蛋糕</title></header><body><h1>【壹週刊】《試食王》Lab Made火山爆發分子蛋糕</h1><p>【壹週刊】Lab Made分子雪糕大受歡迎，上個月在荃灣新開Cafe，有座位可坐低歎飲品同蛋糕，仲新推出分子火山蛋糕，數量有限又不設預訂，開鋪幾個鐘就售罄，梗係要 試！為免晏咗去賣晒，我試食王下晝2點就去到，餅櫃放滿火山蛋糕。<br><br>上枱時，侍應提醒要趁岩漿熱倒入火山口，等啲煙散晒先好食。照指示一倒即刻噴煙，起晒泡 卜卜聲，真係似火山爆發！朱古力慕絲質感幾rich，甜度可接受，岩漿有蜂蜜味，兩個人share都夠食。其實食品水準唔錯，之但係，新鋪叫得做 Café，得一款蛋糕食，好失望！職員又唔清楚究竟幾點返貨，客人想幫襯都難。老土講句，諗到好concept創作到好產品唔容易，希望做好支援，等客人 食得開心！<br><br>Lab Made Cafe<br>地址:荃灣眾安街68號荃灣城市中心一期2樓美食廣場1號舖<br> <br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>