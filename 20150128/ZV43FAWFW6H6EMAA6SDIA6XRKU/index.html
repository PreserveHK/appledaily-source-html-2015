<html><header><meta charset="utf-8"><title>【壹週刊】90後食串燒食到開鋪　自創三重芝味醬</title></header><body><h1>【壹週刊】90後食串燒食到開鋪　自創三重芝味醬</h1><p>【壹週刊】開餐廳通常有甚麼原因？有三個90後男孩就一齊去食串燒，叮一聲，「不如我哋都開番間啦！」現在的年輕人坐言起行，馬上揾鋪裝修。餐廳其中一位負責人Milk，酒店管理畢業，在香格里拉酒店做過廚房和樓面，現時差不多包辦串燒店訂貨、調製醬料兼即叫即燒。佩服。<br><br>壹：營運餐廳比想像中困難嗎？<br><br>M：未掌握到人流，週五六日通常好多人，但上星期落雨，成條街靜晒。買咗好多鮮蝦、帆立貝，我又唔想放太多日，最後要掉。另外係時間長，樣樣都要做，連我媽咪都笑我竟然學識拖地洗碗。<br><br>壹：那會很難保持食物新鮮嗎？<br><br>M：可以唔訂貨就盡量唔訂，減少大手入貨。蔬菜、海鮮可以到去附近街市買，雖然辛苦，但親手揀過會更確保新鮮。希望盡量做到即叫即燒，燒定再番炸會又乾又韌。<br><br>壹：大圍同區有不少串燒店，如何突圍？<br><br>M： 我用咗三種芝士車打、Mozzarella、巴馬臣來調配芝士汁，坊間少有，配肉類、蔬菜好夾。另外我以前喺酒店做過，向唔少中西大廚偷師，例如用來燒茄 子嘅蒜茸汁，就用生蒜、炸蒜、菜甫等，炸蒜更要用豉油煮過。食材我都花心思揀較少見的，例如煙肉荔枝、雞皮，近來鑽研燒水果，士多士啤加焦糖應該幾啱味。<br> <br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>