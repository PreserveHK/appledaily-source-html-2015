<html><header><meta charset="utf-8"><title>每日一趣：小時代撼大時代 - 黃尹華</title></header><body><h1>每日一趣：小時代撼大時代 - 黃尹華</h1><p>《大時代》今日正式重播，夜期同A股ETF期貨上周末已預先腳軟。本來咁多年來，丁蟹效應都燒唔到A股，不過有咗滬港通後，隻蟹已經可以爬埋過來。但人行周日突降準，劇情又有變。有內地戰友話，不用怕，因為我們有《小時代》，A股頂得住！<br>《小時代》電影由內地作家郭敬明執導，楊冪等偶像派明星演出，衫靚人靚，雖然被話係爛片，但票房勁收，同時亦可以帶動股市。2013年6月及8月，《小時代》1和2分別上畫，同期滬綜指跌到最低1849點後，開始反彈。2014年7月，《小時代》3上映，A股開啟此輪牛市。<br>《小時代》4其實已經拍咗，但受累柯震東吸毒案，要擱置上畫。據聞製片方刪咗柯震東戲份後，就快可以上畫。不過，雖然《大時代》已out，但以小撼大能否有勝算，值得期待。<br><br>黃尹華</p></body></html>