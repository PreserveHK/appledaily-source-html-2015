<html><header><meta charset="utf-8"><title>求驗客手記︰祖記再贏勢做四連霸</title></header><body><h1>求驗客手記︰<br>祖記再贏勢做四連霸</h1><p>祖雲達斯（圖）上周六喺意甲主場對聯賽八連勝嘅拉素，憑泰維斯同邦路斯各入一球贏2:0，未計周日賽果有成15分領先優勢，家陣得番七輪聯賽，極有機會聯賽四連霸。佢哋教練艾基利話：「我哋啱啱踢完歐聯（上周二喺八強首回合贏摩納哥1:0），但班球員好有比賽經驗，所以唔覺得攰。我哋同聯賽錦標又近咗一步，只要贏多三場就得嘞。」艾基利為咗留力踢禮拜三作客摩納哥場歐聯八強次回合，前晚冇畀前鋒艾華路莫拉達打正選；睇嚟佢到時會復任正選，夥拍球隊首席射手泰維斯打進攻，全力幫祖記爭入四強。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>