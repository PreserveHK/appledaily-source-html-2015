<html><header><meta charset="utf-8"><title>中環在線：儀容顧問似足訓導主任 - 李華華</title></header><body><h1>中環在線：<br>儀容顧問似足訓導主任 - 李華華</h1><p>林愛華（Iris）當空姐十幾年之後，轉職做儀容顧問，職銜係「制服及儀容標準助理經理」，聽個名就估到類似中學訓導主任，專捉學生有冇染髮、改短校裙之類。佢亦十分嚴格，講明唔合規格嘅空姐唔會過關，可能唔准上機執勤，屢勸不改甚至要見高層解釋。<br>佢對空姐儀容與制服確係一絲不苟，指「着起制服就要守規矩，係regulation，唔係fashion。」Iris私底下，每次見人亦執到正，佢認為，以最好狀態見人係一種尊重。<br>佢有3招扮靚心得，想要保持最佳狀態，就要瞓多啲同多飲湯水。打扮方面，女仔着衫可以着細十年，唔好着老十年。仲有就係唔好掛住篤手機，因眼睛係靈魂之窗，要好好保護住呀！<br><br><strong> 【國泰空姐儀容要求】</strong> <br>頭　髮：長過膊頭要紮起，最好是髻<br>眼影/唇膏：自然色<br>指甲油：紅色為主<br>飾　物：不建議戴<br>手　錶：只可戴皮或鋼錶<br>黑絲襪：不可以實色</p></body></html>