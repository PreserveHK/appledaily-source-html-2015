<html><header><meta charset="utf-8"><title>王宗堯徵監躉　Coffee開價7日10萬</title></header><body><h1>王宗堯徵監躉　Coffee開價7日10萬</h1><p>王宗堯、林芊妤（Coffee）、張建聲、吳志雄及唐貝詩等，昨日在旺角街頭宣傳新片《壹獄壹世界：高登闊少踎監日記》，現場正舉行「招募監躉大行動」，踎監3天獲8千港元，7天就得2萬港元。眾演員更擔任評判，王宗堯希望參賽者能表現癲狂的一面，他說：「要特別同吸引到我先得！」Coffee笑說：「夜晚望到條街好黑好驚，不過我覺得太少錢，10萬蚊7日就差唔多！」</p><p>吳志雄自嘲曾坐牢應該由他親自出馬，他笑說：「要揀就揀我啦！我真係坐過，真坐冇錢，𠵱家有錢梗係要坐吓啦！10萬都太少，至少50萬，坐3個月都唔緊要。」<br>採訪：藍文浩<br>攝影：陳順禎</p></body></html>