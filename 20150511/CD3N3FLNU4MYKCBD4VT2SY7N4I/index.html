<html><header><meta charset="utf-8"><title>【馮仁昭四圍超】詹Sir冇後悔離婚</title></header><body><h1>【馮仁昭四圍超】詹Sir冇後悔離婚</h1><p>詹瑞文（詹Sir）接受商台訪問時，首次提及佢同前妻甄詠蓓離婚嘅事。詹Sir話從來都冇後悔結束呢22年情，雖然佢認為離婚會影響到囡囡，但過去呢3、4年都有同囡囡溝通，所以父女情好好，詹Sir仲話：「如果佢唔接受轉變，同了解轉變背後意思，其實係將自己埋喺泥堆入面。」此外，詹Sir大讚徒弟梁洛施係一個好有質素嘅演員。<br>撰文：馮仁昭</p></body></html>