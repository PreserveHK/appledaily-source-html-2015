<html><header><meta charset="utf-8"><title>八方人物：嬰兒病房首位男護　被讚細心</title></header><body><h1>八方人物：<br>嬰兒病房首位男護　被讚細心</h1><p>隨着近年男護士增加，湊B不再是女護士專利。瑪嘉烈醫院去年首次安排男護士在嬰兒病房工作，專職照顧早產嬰，大男孩展露柔情與細膩心思，獲家長們好評與信任。<br>鄔錦輝是瑪嘉烈醫院新生嬰兒特別護理及深切治療部的首位男護士，回想去年首日上班獲悉被派往照顧新生嬰兒，吃了一驚，「因為實習入面嘅經驗，都係得成人內、外科，對我嚟講呢度係一個好神秘嘅地方」。<br>過往病房從沒男護士，病房經理李小燕指要早一、兩個月準備迎接這位新同事，「更衣室同廁所都只係女生用，最後要搵一間可男女共用嘅廁所畀埋佢用」。</p><p>「爸爸同我傾得埋」</p><p>鄔工作也有限制，「媽媽餵母乳，同孩子練習『袋鼠抱』都需要脫上身衣服，呢啲時候就要請女同事幫手」。醫管局數字顯示，過去5年男護士由3,070人增至4,166人。<br>正常懷孕周期是40周，但這個病房的孩子大部份是20多周便出世的早產嬰，需要喉管、儀器幫助維持生命，初入職的鄔望着只有手掌大小的新生兒，「初初好冇信心，一個得500克嘅BB，仲輕過一支水，係好脆弱嘅生命」。<br>他初時也怕被家長「標籤」，最終發現「爸爸會同我好傾得埋同相信我」。他更每天匯報BB情況，包括「食唔食到奶、濕咗幾多條尿片，今日可能重咗1克喎」，難怪曾有家長的感謝信這樣說：「估唔到男護士也有溫柔、細心嘅一面」。病房現有58名女護士，連鄔在內有兩名男護士。 <br>■記者黃靜薇</p></body></html>