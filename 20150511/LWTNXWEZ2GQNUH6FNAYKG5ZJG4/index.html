<html><header><meta charset="utf-8"><title>【馮仁昭四圍超】吳若希趕返歸陪媽咪</title></header><body><h1>【馮仁昭四圍超】<br>吳若希趕返歸陪媽咪</h1><p>吳若希噚日喺荔枝角出席活動，佢透露媽咪已經出咗院返屋企休息，𠵱家請咗個看護照顧媽咪，亦要定期返醫院覆診，希望喺半年內慢慢康復，佢仲話：「我準備出去做嘢，媽咪就攬住我話『見到你太好喇！』，所以我做完嘢要即刻返去陪媽咪食飯。」吳若希表示媽咪𠵱家只能夠食流質食物，所以會整魚肉茸畀媽咪，而佢指細佬就畫咗張心意卡。<br>撰文：馮仁昭</p></body></html>