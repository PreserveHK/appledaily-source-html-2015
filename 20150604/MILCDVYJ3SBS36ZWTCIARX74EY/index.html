<html><header><meta charset="utf-8"><title>女神tea time：潛力股漏網之魚 - Fifi</title></header><body><h1>女神tea time：潛力股漏網之魚 - Fifi</h1><p>近來網上高質Viral廣告何其多，噚日宏利賤價拍3條太空片嘅招標facebook post，已被人抽到地球都冇晒水。<br>講番股票，是日推介南海石油（076）。聽個名你一定以為呢隻股係做石油相關股，如果真係咁，你就錯過一隻互聯網+概念潛力股。南海石油原本發行股數極大嘅股票，但前主席關新民，於去年中病逝後，至9月公司就開始股本重組，十合一兼向Unique Hero發換股債。債券每股兌換價係0.566元，兌晒的話就會佔經擴大已發行股本達66%，成為單一最大股東。<br>轉手準備環節，當然唔少得喺業務上重新出發，公司去年11月，就成立一間專搞以物換物的概念，發行、流通黃金電子收據，稱為「金蛋」。經營互聯網黃金交易，呢個業務係就係好新，但勝在有概念。覺得好虛，查實南海石油業務仲包括英國全資附屬Axiom生產嘅電子產品，其中《小意思》手機3月推出1,000部已全告售罄，另外亦會生產《小意思》盒子。<br>更重要係公司擬將Axiom分拆在港上市。南海石油最新市值只有5.7億元，現時股價明顯未反映分拆上市嘅好消息！昨日收市0.59元，只係比新大股東成本價高出4%，加上已合股合到乾晒，現價買入等改名，可以話係冇得輸。<br><br>Fifi<br> http://www.facebook.com/lovefrystock <br>本欄逢周二、四刊出</p></body></html>