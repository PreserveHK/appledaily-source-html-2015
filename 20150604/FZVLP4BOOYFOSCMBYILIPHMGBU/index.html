<html><header><meta charset="utf-8"><title>馮仁昭四圍超：捲張馨予劈腿風波霍建華：心情很好 - 馮仁昭</title></header><body><h1>馮仁昭四圍超：捲張馨予劈腿風波<br>霍建華：心情很好 - 馮仁昭</h1><p>范冰冰、李晨同張馨予呢段三角情仇越演越烈，李、張係微博互指對方出軌，有指同張馨予劈腿嘅就係台灣藝人霍建華。噚日霍建華喺北京為主演嘅電視劇《花千骨》出席宣傳活動，自然成為焦點。<br>不過，無論記者點樣旁敲側擊，霍建華都話：「我的心情很好，至於那件事，我的工作室已經回應過了，所以今天我不說了，不想模糊焦點。」對於一切敏感問題，佢都一律答「謝謝」兩個字，佢至少講咗20次有多。</p><p>伊能靜被翻舊賬</p><p>另外，台灣女星伊能靜早前下嫁內地男星秦昊，佢喺前日亦就「晨冰戀」喺微博發文話「任何一段感情，都能讓彼此成長，當人世緣份已盡，若能祝福過去，珍惜未來，才不枉相識一場。相愛不相害，相望不相欺。」有感而發嘅說話就被網友解讀成佢幫張馨予口，所以篇微博冇耐就刪走咗，伊能靜改而轉發「冰晨戀」合照，表示「秒刪是不想誤解，但真心祝福。」但係伊能靜被網民翻舊賬，話佢當年背夫同黃維德出軌，仲寸佢「劈腿屬你在行，智商更是迷茫」、「妳太幽默了，何必提醒大家舊事」，今次真係躺着也中槍。<br>撰文：馮仁昭</p></body></html>