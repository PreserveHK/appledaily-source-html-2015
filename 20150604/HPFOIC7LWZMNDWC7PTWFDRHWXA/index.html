<html><header><meta charset="utf-8"><title>政壹花生友：白鴿料區選最多輸一半議席 - 花生友</title></header><body><h1>政壹花生友：<br>白鴿料區選最多輸一半議席 - 花生友</h1><p>隨着建制派大規模抹黑反假普選以及不合作運動，花生友聽聞，有白鴿黨成員近日曾在黨內評估，今年11月區議會選舉中，白鴿黨有可能會輸掉現時一半議席，當中尤以基層、公屋區域最高危，中產選區則相對穩健。<br>有份安排黨內選舉的白鴿黨議員單仲偕就向花生友講，民主黨今年會派約90人參加區選，根據上屆區選結果，新參選黨員約有兩成當選，爭取連任有約八成當選，上屆最終有45人當選。若然在今年政治氣氛下，今次參選的黨員中能有一半當選，成績已屬相當理想，但難估最終會唔會只輸剩廿多席，相信要到政改表決後，才能作具體評估。</p><p>建制硬撼票王胡志偉</p><p>自2003年起每屆都係民主黨區選「票王」嘅胡志偉都話，過去每屆區選，都會遭到標榜自己無政黨背景的建制派人士狙擊，今年則首度遭工聯會掛正招牌派人空降硬撼，未知是否與近年民調顯示工聯會民望飆升有關。<br>胡志偉坦言，現時政治大環境對民主派區選不容樂觀，但自己因為銘記司徒華生前訓示，認為泛民參選人根本不需擔心對手動員，「只要問自己有乜嘢未做夠的，因為最後你要相信市民選擇」，所以至今未覺得現時與上屆區選有太大分別，只會繼續做好自己區內工作迎戰。<br><br>花生友</p></body></html>