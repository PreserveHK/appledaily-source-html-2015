<html><header><meta charset="utf-8"><title>中環踎地掃貨袁嘉敏疑爆淫照「你哋對我有性幻想」</title></header><body><h1>中環踎地掃貨<br>袁嘉敏疑爆淫照「你哋對我有性幻想」</h1><p>袁嘉敏自從在電影《鴨王》中露點演出後人氣急升，有指有富商開出上床價。昨日本報又收到讀者報料，提供三張疑似電影《鴨王》女主角袁嘉敏的口交照片，相中女子與袁嘉敏有八成相似，並戴着玉吊飾、戒指及紅繩，全裸為一男子口交。</p><p>「冇做過呢啲嘢」</p><p>袁嘉敏昨日接受電話訪問，表示是收到記者的WhatsApp才知道有這些照片，她笑言與相中人根本是兩個樣，一點都不像，她說：「一啲都唔似啦，唔係吖嘛，眼耳口鼻全部都唔同喎。」提到其中一張女子的側面相甚似她本人時，袁嘉敏笑言：「你哋對我有性幻想啫，我眼大佢咁多、鼻又高過佢咁多、顴骨又高過佢咁多，完全兩個樣嚟喎，佢隻眼咁細隻，我隻係龍貓眼，我覺得好好笑囉！你哋係咪好耐冇見我？你哋都見過我真人，我真人都唔係咁嘅樣，同埋冇乜可能，我冇做過呢啲嘢。」被問到她有否相中女子所戴的玉飾及手繩時，袁嘉敏反問：「你有冇見過我戴玉？有邊個香港女仔會戴玉，我覺得好奇怪。」<br>事實上，本報記者日前晚上7時許於中環蘇豪區發現素顏的袁嘉敏，她正於一間精品店購物，除去墨鏡露出勁大黑眼圈的她，手上既沒有紅繩或戒指，頸上也沒有玉吊飾，與淫照女主角打扮相去甚遠。她買完香薰油後再到隔壁的有機食品店選購了蔬菜及橄欖油，其間更大媽上身踎地揀貨。</p><p>北上登台密密賺</p><p>袁嘉敏指自己近日主要返內地工作，會四周登台，認為今次事件得啖笑，再強調與相中人完全兩個樣，她說：「好明顯相人中似亞洲人，我鬼鬼地。」袁嘉敏表示自《鴨王》後多了不少內地的見面會邀請，她說：「呢兩個月都要飛上海七、八次，每次都有六位數收入，都係握手、簽名、唱吓歌，收入都叫唔錯。」<br>採訪、攝影：陳辰、畢紹基、何永寧</p><p>被Jeana寸自我放大</p><p>【是非不斷】袁嘉敏自主演《鴨王》開始就非常惹火，先在片場中被指獨家村，不與任何人打招呼，更與同片演員何佩瑜（Jeana）的關係勢成水火。袁嘉敏早前宣傳《鴨王》時，與Jeana、何浩文及唐紫睿三人壁壘分明，大合照亦分頭企，她受訪時明言與Jeana不是朋友，因為從來不認識，更透露第一日拍戲就被Jeana講說話攻擊。當然Jeana亦不是省油的燈，曾笑言『識佢米奇老鼠』，宣傳時又借機搶鏡與何浩文在記者面前激吻，又以「因果論」單打袁嘉敏自我放大。</p></body></html>