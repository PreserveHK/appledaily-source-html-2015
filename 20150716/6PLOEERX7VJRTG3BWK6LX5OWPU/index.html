<html><header><meta charset="utf-8"><title>失蹤手機藏楊秀惠篋陳瀅攬上身：我自己唔小心</title></header><body><h1>失蹤手機藏楊秀惠篋<br>陳瀅攬上身：我自己唔小心</h1><p>被喻為「新一代宅男女神」的陳瀅（Jeannie），早前與陳豪、蔡思貝和楊秀惠等人拍劇，他們經常上載合照到Instagram等社交網站，似乎合作十分愉快，不過昨日有周刊報道指，早前陳瀅與楊秀惠等人拍廠景其間，突然發現她的iPhone不見了，在場人士周圍幫她找電話，最後啟動手機中的「Find my iPhone」功能後，發現她的iPhone離奇在楊秀惠的手提篋出現，最後陳瀅息事寧人當沒有事發生，但事後矛頭直指楊秀惠，更表示兩人私下不算老友。</p><p>異口同聲「係friend底」</p><p>Jeannie昨晚在中環出席活動，她直認因為自己大頭蝦：「嗰日我埋位嘅時候，我喺度玩電話，到埋位嗰陣咪放低個電話喺張枱，之後導演話要清晒枱面啲劇本，所以秀惠唔小心將我個電話收埋咗，呢啲事經常都會發生，真係好小事。」但今次惹起偷竊風波，Jeannie說：「絕對唔會，今次係我自己唔小心，將啲電話亂放，我同秀惠係friend底，成日都會請對方食嘢，報道出街之後，我哋見到都覺得好搞笑，佢仲話點止想攞我電話，仲想攞我返屋企。」Jeannie更稱活動過後亦會和秀惠繼續開工，她說：「我哋約好咗會買嘢請對方食。」<br>本報昨日亦有向楊秀惠求證，她與陳瀅口徑一致，除承認發生過這件事，更說：「拍劇經常忙中有錯，當時要快啲清走枱面啲嘢，呢個新聞真係得啖笑，我同陳瀅私底好friend，成日約食雪糕，可能見我有新劇上，幫我做宣傳！查實我仲想將陳瀅pack埋返屋企，因為我哋係雪糕之友！」<br>採訪：何慧斯、譚倩宜<br>攝影：陳俊強</p></body></html>