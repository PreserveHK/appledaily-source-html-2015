<html><header><meta charset="utf-8"><title>當局指全部水辦無問題水泉澳邨　政黨驗水　鉛超標2.7倍</title></header><body><h1>當局指全部水辦無問題<br>水泉澳邨　政黨驗水　鉛超標2.7倍</h1><p>【鉛水恐慌】<br>【本報訊】冇鉛？有鉛。政府昨午舉行跨部門記者會指，再抽驗沙田水泉澳邨10個食水樣本，全部含鉛量均沒超出世衞標準，又派定心丸稱，前日發現一個樣本超標，或是「空氣中塵埃」含鉛所致。惟晚上新民主同盟公佈化驗結果，該邨3個水辦含鉛量超標，其中一個更超標2.7倍。居民表明已對政府失去信心，要求當局盡快派樽裝水及安排水車。<br>記者：譚靜雯　鄭啟源　溫瑞麟</p><p>沙田水泉澳邨共有18幢，部份公屋仍在施工階段，至今只有4座分別為清泉樓、朗泉樓、欣泉樓及喜泉樓，共約有2千名居民入伙。政府前日公佈喜泉樓一個空置單位食水樣本，含鉛量為每公升14微克，輕微超出世衞標準。<br>水務署署長林天星昨稱，化驗人員再到曾驗出食水含鉛量超標的喜泉樓單位，於同一層、樓上及樓下再抽取10個水辦化驗，結果顯示全部符合世衞標準。他因而得出結論指，日前公佈的一個樣本超標，是受環境因素影響，有可能是空氣中的塵埃或微粒含鉛，而在抽取水辦時受到空氣污染。他又強調，即使錄得14微克含鉛量，其份量也只等於40個標準泳池當中的一滴水。<br></p><p>政府下午「淡化」超標結果，但新民主同盟晚上公佈的化驗結果再爆水泉澳邨有超標鉛水。該政黨在水泉澳邨的清泉樓、朗泉樓、欣泉樓及喜泉樓抽取20個食水樣本化驗，當中16個有居民入住，本周一委託政府認可的化驗所化驗，結果發現，3個食水樣本含鉛量超標，其中一個食水樣本含鉛量更超出世衞標準2.7倍。<br></p><p>政府稱民間驗水欠準確
</p><p>水泉澳邨再陷入鉛水恐慌，入伙約一個月的喜泉樓居民梁先生直言會自購樽裝水，「政府驗到冇事，但<br>𠵱家點信政府，政府又唔派水車，惟有自己買水，有乜辦法」。其中一個中招單位的住客鄺小姐有長期病患，擔心健康會再受影響。新民主同盟沙田區議員丘文俊也透露，有剛獲房署派鎖匙的居民感擔心，「佢哋話政府派條有毒嘅邨畀佢哋住，都唔知搬唔搬入嚟好」。<br>政府質疑民間抽驗食水的取樣方法未必準確。水務署總水務化驗師陳健民又指，取辦水樽必須為聚乙烯硬膠樽，亦要用硝酸清潔，喉管亦須開水2至5分鐘，才可取辦。程序亦須符合國際標準化組織，「佢都建議先開水2至3分鐘」。他又指，取辦時要避免水樽漏瀉及受環境污染，亦需放在4℃冰箱，盡快送往實驗室。<br>丘文俊直言，該黨的水辦並非隔夜水，「水泉澳邨唔係隔夜水都驗到（超標），超標嗰啲單位仲有人住緊，唔通又係政府咁講受污染，龍門任佢搬」。他要求政府全面檢驗水泉澳邨的食水、食水喉和水龍頭，以及向居民派發樽裝水、安排水車，以及驗血。<br>此外，林天星稱，水務署會按水務條例調查涉事水喉匠林德深涉違規個案，又會按水喉匠牌照規定向林德深進行紀律調查。林天星說，過去數年有5名水喉匠因違反法例，分別被暫時吊銷牌照1年至4年不等。</p></body></html>