<html><header><meta charset="utf-8"><title>Kary擬增肥造人</title></header><body><h1>Kary擬增肥造人</h1><p>吳雨霏（Kary）前晚在九龍城出席《艷羨》新碟試聽會暨時裝騷，她的其中一套肉色Deep V透視裙相當性感，因工作太忙減磅的她，台上行騷充滿自信，不過老公洪立熙不想Kary太瘦，她說：「佢有叫我食多啲嘢，增返肥少少，但自己暗地裏瘦咗開心，上鏡好睇啲。」婚後Kary會否為生B準備，她稱：「佢（老公）都想我健康啲先至有BB，養好身體先。」<br>Kary表示婚禮定在今年暑假，屆時又會忙為新碟宣傳，她說：「𠵱家婚禮未有時間搞，佢（老公）鍾意乜都理，交畀佢處理可能仲好，大家各有各忙，要飛來飛去。」另外，為Kary新碟監製的林憶蓮和恭碩良傳結婚？Kary說：「冇呀，大家一年冇見，佢都比較忙，我會請食飯答謝佢，見佢兩個都好sweet。」<br>採訪：張俊銘<br>攝影：陳俊強</p></body></html>