<html><header><meta charset="utf-8"><title>陳宇琛拍拖蹺實</title></header><body><h1>陳宇琛拍拖蹺實</h1><p>【時代廣場】陳宇琛去年約滿港視後，叠埋心水北上賺人仔，日前趁未開工就陪空姐女友「A貨超雲」去銅鑼灣濕平，兩人喺時代廣場行連卡佛，女友喺化妝品部門買嘢，陳宇琛冇嫌悶全程陪住，仲負責畀錢㖭，之後兩人又去咗睇手袋、銀包，陳宇琛做埋阿四攞戰利品，最後佢哋行埋超市先走，女友邊行邊嗲陳宇琛，望住男友甜笑咬耳仔，令陳宇琛冧爆。<br>採訪、攝影：朱志聰</p></body></html>