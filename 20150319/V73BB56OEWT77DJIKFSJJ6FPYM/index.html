<html><header><meta charset="utf-8"><title>求驗客手記：艾堅遜再吹雙紅會益曼聯？</title></header><body><h1>求驗客手記：艾堅遜再吹雙紅會益曼聯？</h1><p>下周日雙紅會（圖）備受注目，英超賽會就公佈會由艾堅遜執法，呢位四十三歲嘅資深英超球證近排都飽受壓力，佢上個月吹車路士對般尼場波，冇理到艾殊利班尼斯對尼曼查馬迪嗰腳收山腳，而罰咗報復嘅馬迪紅牌。</p><p>不過，英超賽會冇罰艾堅遜，轉個頭又搵佢吹呢場大戰。睇番佢今季執法嘅比賽，對利物浦就好不利，今季三次吹紅軍比賽，利物浦兩和一負，包括首循環作客曼聯輸0:3。另外，英國幾名捧曼聯嘅流氓停賽令完咗，所以利物浦警方都嚴陣以待，提防有人再搞事。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>