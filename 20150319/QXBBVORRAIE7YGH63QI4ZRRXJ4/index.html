<html><header><meta charset="utf-8"><title>發哥賭神2015版「朋友，你返印度食蕉啦」</title></header><body><h1>發哥賭神2015版「朋友，你返印度食蕉啦」</h1><p>Alex Li：發哥，我知你肯定婉拒，但我都係要問：不如參選下屆特首啦，好唔好？</p><p>發哥：咁你即係推我去深淵~愛我就畀我做神仙啦~</p><p>the pancakes：發哥，有個儍婆作咗首《給發哥的歌》，請問你有沒有聽過？識唔識唱一兩句咁？如果在街上遇到那個儍婆，你是否願意和她一齊跳起yeah咁合照？謝謝，祝你和發嫂快樂和身體健康。</p><p>發哥：你呀~真係令我變皇上皇啦！有人作歌畀我，下次同你一路鋸pancake一路影相！多謝你多謝你！</p><p>Joan Kwan：發哥你有冇同周太行山拍拖？</p><p>發哥：點會呢~周太日理萬機㗎！</p><p>洪泳海：請發哥聯絡嘟姐！</p><p>發哥：你咩意思呀！post啲咁嘅相！！！ </p><p>Fion Man：發哥同發嫂一齊咁多年都咁恩愛，請問有咩相處之道分享吓呢？
</p><p>發哥：食多啲阿膠加蜜糖~</p><p>Louis Lee：發哥，可唔可以即場演繹吓「朋友，你返去印度食蕉啦！」</p><p>發哥：留意之後睇片，睇住圖先。</p><p>Bo Cheung：發哥，我就考DSE喇，可唔可以同我講聲加油？</p><p>發哥：加油啦！</p><p>Kin Fai Chap：發哥，小弟最近失業，諸事不順，想請問有乜方法，面對逆境？</p><p>發哥：睇吓電視，做吓運動都會令人開心啲，最緊要有好身體，先應付到不同工種。</p><p>Don Tam：發哥，有冇時間上嚟我屋企食餐便飯？</p><p>發哥：有啲挑戰性喎~你煮咩畀我食先？</p><p>陳子杰：發哥對大財團同街坊舖有咩睇法？</p><p>發哥：唉……</p><p>Dennis Pang：發哥，發哥，點解你咁靚仔？</p><p>發哥：問我媽媽~</p><p>Samuel Ng：發哥，我想問吓你幾時可以做番爛口發？</p><p>發哥：《賭城風雲Ⅱ》咪有囉！快啲睇番！</p><p>Eri Ho：發哥，今晚食乜餸呀？</p><p>發哥：今晚都係青菜~</p><p>Lawrence Wong：發哥！你曾經演過角色中哪一個最喜歡呀？</p><p>發哥：我好多角色都鍾意㗎，好多角色我都做得開心㗎，冇壓力又好玩。</p><p>Emma Lee：發哥，成日畀人捕獲，會唔會有時都感到好困擾呀？當然好感謝你停低同我哋影相啦！</p><p>發哥：我都不知幾想同大家影相~呢度係飛鵝山！</p><p>Chan Chi Ka：請問發哥信唔信星座？</p><p>發哥：星座……玩吓幾好玩，當有唔開心、有問題解決唔到，某程度上星座係可以令人釋懷。</p><p>Enoch Lam：發哥有冇宗教信仰？</p><p>發哥：我覺得宗教係因人而異。我鍾意佛學，但唔係一種信仰。</p><p>Vivian Lau：發哥幾時來馬來西亞？</p><p>發哥：我好鍾意馬來西亞~五、六、七月都有機會去檳城食吓榴槤~馬來西亞嘅榴槤好食，苦但好食！</p><p>Fanny Lui：發哥，其實你拍咁多套戲，你自己有咩角色係你最想做的？</p><p>發哥：梗係做啞佬啦~唔使記對白嘛！</p><p>Charlotte Chan：發哥點解唔試吓開演唱會呢？期待！</p><p>發哥：嗰個老細會……一張飛都賣唔到㗎~我唱歌……我老婆聽聽吓都會嚇醒！</p><p>Yman Cheung：發哥，你個頭邊度恤？</p><p>發哥：仲講「恤」頭……我係開工先有人同我整頭，平時就唔會特登整㗎！</p><p>鄧簡文：發哥你好，我叫鄧簡文，很多香港人都希望你能做特首，請問你會考慮參加2017年行政長官選舉嗎？另外，你覺得我似肥版的你嗎？</p><p>發哥：你英俊好多~</p></body></html>