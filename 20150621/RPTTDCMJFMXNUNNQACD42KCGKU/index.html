<html><header><meta charset="utf-8"><title>陳錦鴻對兒子從不放棄</title></header><body><h1>陳錦鴻對兒子從不放棄</h1><p>陳錦鴻的兒子陳駕樺（Edgar）今年8歲，2歲時證實患自閉症，之後更被評估是中度智障。不過錦鴻與太太杜雯惠對兒子從沒想過放棄，去年兒子在主流學校考獲全級第一名，錦鴻說：「我哋從來冇灰心，好似耕田咁，瘦田都會有收成，唔種粟米咪種番薯囉。」錦鴻一直為兒子請影子老師，至今年才讓他獨立，他說：「今年考全班第八，其實名次唔重要，最重要學識同人溝通。自閉嘅小朋友，會活係自已世界中，唔鍾意聽人講嘢，有時真係幾固執，好似要教佢去廁所大小二便都需要花較長時間，去到6歲半先學識自己去廁所，真係有好大好大成功感。」<br>錦鴻主要負責囝囝的吃喝玩樂，平時會一齊游水和踩單車，他視為親子樂：「我仲會同佢一齊沖涼，互相幫對方洗頭、擦背，同佢多啲互動，𠵱家仲識發問問題。」今年父親節，錦鴻預計收到兒子的繪畫做禮物，他說：「佢有上畫畫班，老師應該會叫佢哋畫幅畫應節，當晚就一家人去酒樓食飯慶祝。」<br>撰文：嵐山</p></body></html>