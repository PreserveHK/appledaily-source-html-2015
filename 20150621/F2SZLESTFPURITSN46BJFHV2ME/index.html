<html><header><meta charset="utf-8"><title>求驗客手記：紅鑽取首階段日聯冠軍</title></header><body><h1>求驗客手記：紅鑽取首階段日聯冠軍</h1><p>浦和紅鑽終於唔再臨尾香，上季日聯喺季尾狂失分而冇咗冠軍嘅佢哋，今季喺首階段聯賽終於爭番口氣，以開季由頭帶到尾嘅姿態，提早一輪稱霸。紅鑽上周六喺日聯作客神戶勝利船，靠梅崎司先開紀錄，但點知踢到76分鐘有後衞宇賀神友彌兩黃一紅被逐，仲俾對方嘅渡邊千真，喺完場前六分鐘頭槌頂入追和1:1完場，但因為大阪飛腳主場同仙台維加泰亦都打和1:1，所以就算飛腳踢少紅鑽一場，但落後九分下，已經冇辦法追上佢哋。講番飛腳，佢哋靠今野泰幸上半場嘅入波，領先到完場前兩分鐘，先被維加泰壞好事追成1:1。不過，就算佢哋今場全取三分，而紅鑽輸埋，其實後上奪冠嘅機會都唔大。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>