<html><header><meta charset="utf-8"><title>求驗客手記：塞爾維亞爆冷捧世青盃</title></header><body><h1>求驗客手記：塞爾維亞爆冷捧世青盃</h1><p>上周六世青盃決賽，結局有少少冷味，喺大賽展開前唔係好多人睇好嘅塞爾維亞U20，苦戰120分鐘下，靠麥斯莫域（紅衫）喺加時118分鐘射入致勝球，2:1擊敗五屆冠軍巴西，亦係喺南斯拉夫解體後，首次以塞爾維亞身份參加國際性足球賽奪標。值得一提係，塞爾維亞自從殺入淘汰賽階段後，無論16強、八強同四強，都係過咗法定時間90分鐘，先靠加時或互射12碼擊敗對手，所以體能消耗好大，咁都贏到森巴王國，抵佢哋捧盃！<br>麥斯莫域呢場波可以話係最大功臣，塞國先開紀錄嗰一球，又係呢位20歲前鋒助攻嘅。見到塞國一班小將咁爭氣，唔知𠵱家喺歐國盃外圍賽排小組包尾嘅嗰班大國腳，會唔會有少少覺得羞恥呢？</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>