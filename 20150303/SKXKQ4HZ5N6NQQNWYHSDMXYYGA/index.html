<html><header><meta charset="utf-8"><title>趣趣地：禾堡「巴」閉又開「客其他」</title></header><body><h1>趣趣地：禾堡「巴」閉又開「客其他」</h1><p>禾夫斯堡近排喺德甲真係入球停不了，周日作客雲達不來梅再贏一場5:3，近六場聯賽入足廿球，只係比進攻火力一樣咁強勁嘅拜仁慕尼黑入少兩球。雖然完半場嗰陣，禾堡仲落後緊2:3，但下半場巴斯杜斯（圖）終於嚟料。呢位歇冬後腳風大順嘅荷蘭射手喺五分鐘內入咗兩球波、近四場勁入九球之餘，仲交出一個靚助攻造就卡利古尼再入一粒，二人今場齊齊梅開二度，幫禾堡反勝5:3穩守第二位；繼上次聯賽作客贏利華古遜5:4之後，再開多場成廿七倍嘅「客其他」波膽。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>