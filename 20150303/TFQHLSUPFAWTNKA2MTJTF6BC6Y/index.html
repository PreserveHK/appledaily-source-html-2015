<html><header><meta charset="utf-8"><title>中環在線：九倉周安橋升職Deputy勁過Vice - 李華華</title></header><body><h1>中環在線：九倉周安橋升職<br>Deputy勁過Vice - 李華華</h1><p>職銜真係令人摸不着頭腦，顧問、智囊、首席顧問、C乜O等等層出不窮，吳光正旗下九龍倉（004）原來有第一副主席（Deputy Chairman）同埋副主席（Vice Chairman），Deputy與Vice嘅中譯都係副手，究竟有乜分別？點解Deputy嗰位係第一，好似高級過Vice嗰位呢？<br>話說九倉Deputy Chairman吳天海將於五月接替吳光正升做主席，九倉噚日宣佈，現任Vice Chairman周安橋將會升做Deputy，執董李玉芳同財務總監徐耀祥就跟住升做Vice Chairman。<br>向來英文了得嘅立法會議員毛孟靜（Miss Mo）指，Deputy較明確有第二把交椅嘅意思，不過Deputy同Vice兩字一向相通，亦不存在英式或美式用法，一般商業架構只用一種，兩個都用係「多餘」！<br>股壇長毛David Webb係正宗英國人，佢都話，法律上呢兩個字冇分別，公司通常只用其中一種。</p></body></html>