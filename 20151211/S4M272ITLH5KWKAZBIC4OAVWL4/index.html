<html><header><meta charset="utf-8"><title>【潮開眼界】TB新季眼鏡　限量到港</title></header><body><h1>【潮開眼界】TB新季眼鏡　限量到港</h1><p>問潮人們近年最Hit的眼鏡品牌，相信每一個人都會答你你係Thom Browne。自從這時裝品牌與眼鏡品牌Dita合作後，TB的名牌效應加上Dita的精細手功，出品一直例不虛發，被潮人力追。而2016 F/W季度系列亦早已讓潮人望穿秋水，而近日就終於有眼鏡店率先引入新季度作品，TB-105、TB-106及TB-712，前兩者為太陽眼鏡，後者側是普通鏡框，而TB-712更是有三色齊備。</p><p>三款新款中以TB-106最為特別，以簡約化的工業眼罩形態為概念，左右兩邊輕微保留護目部件的細節，加上用了特別的裝鏡方式，令鏡片有點懸浮的錯覺，相當精緻出色。TB-105則相對大路，Aviator款式跟之前的TB-801相似，亦同樣配上全平面鏡，易於配襯。TB-712就是經典Wellington款，鏡臂換上富彈性的鈦金屬製作，配戴舒適。講真Thom Browne眼鏡一向是無得輸，單是細節已夠令人一見傾心，唯一缺點就是價格太貴，比一般眼鏡隨時可以貴兩三倍，今次兩款太陽眼鏡就以近8千定價，要潮定要慳自己決定，不過據知今次貨量不多，下一輪新款亦未有確實到貨時間，有錢買的都要快手。</p><p>查詢：the WAREHOUSE optical 旺角廣華街1號仁安大廈地下23A<br><br>記者：韓繼聰<br>攝影：徐振國</p></body></html>