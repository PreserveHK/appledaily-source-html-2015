<html><header><meta charset="utf-8"><title>中環在線：擔心活化後無得回歸中環街市老店滿離愁 - 李華華</title></header><body><h1>中環在線：擔心活化後無得回歸<br>中環街市老店滿離愁 - 李華華</h1><p>政府早於2009年建議將有76年歷史、屬三級歷史建築嘅中環街市活化，但至今依然絲毫未動。聞說，早前宣佈採用簡約版活化方案嘅市建局，決定加快步伐，爭取明年底展開復修工程，同時間徵求營運建議，甚或參考海外同類項目嘅運作模式，希望最快喺2017至2018年開始分階段啟用。</p><p>中環街市𠵱家嘅「角色」真係幾尷尬，好多時只係中環人往來ifc、恒生總行至半山自動扶手電梯一帶嘅接駁位，二樓一條短短嘅行人通道，旁邊有大約8間老店默默經營十幾廿年，華華早前搵咗三間老店嘅東主傾偈，佢哋都係為咗一班熟客繼續經營，雖然希望活化後有舖位繼續做生意，但心裏明白市建局另有盤算，好大機會無得留低，聽落令人感到欷歔。<br><br>李華華<br>mailto:LiWaWa@AppleDaily.com</p></body></html>