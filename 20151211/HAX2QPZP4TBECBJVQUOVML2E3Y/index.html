<html><header><meta charset="utf-8"><title>隔牆有耳：精神書局　石塘咀新舖開業 - 李八方</title></header><body><h1>隔牆有耳：<br>精神書局　石塘咀新舖開業<br> - 李八方</h1><p>創立逾半世紀嘅精神書局，位於西環屈地街開業十年嘅分店10月底不敵業主加租無奈結業，唔少書迷大嘆可惜。書局第三代傳人「童年方展博」黃寶龍宣佈精神書局喺石塘咀正式開業（圖），基本上以舊有員工班底繼續營運。<br>黃寶龍同八方講，新舖500幾呎，同舊舖差唔多，但租金就平三成。點解咁筍？皆因新業主同黃寶龍爸爸係舊相識，十年前舊舖裝修時就係由呢位新業主負責木工，但由於上月底先簽租約，新店未趕及裝修，比較簡陋，初步計劃農曆新年後大修。精神書局主要出售二手書，書局重開，顧客只要讚好fb專頁同分享，就可以五折買書（課本除外），黃寶龍希望吸引多啲舊客到臨，「就算唔買睇吓都好」。<br>黃文邦攝</p></body></html>