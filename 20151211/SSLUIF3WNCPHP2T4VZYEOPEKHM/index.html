<html><header><meta charset="utf-8"><title>廖碧兒擬雪卵生B</title></header><body><h1>廖碧兒擬雪卵生B</h1><p>廖碧兒昨日連走兩場，下午到中環出席公司Style加盟寰亞記者會，她說：「之前同小朋友拍電影，自己真係好鍾意小朋友，之前諗過一啲做法（雪卵），但始終想自然，所以自己冇諗咁多，搵到另一半先處理。」並呻聖誕會陪家人，因沒有人約她。<br>晚上廖碧兒到九龍灣出席中華才藝小姐決賽，同場擔任評判的陸詩韻說：「揀女仔最主要大方，才藝為主，最好唔好做奇怪嘢，如左拉右拉件衫，越拉越易走光。自己十年前選港姐，如果𠵱家女仔有以前一半水準已OK。」現做珠寶生意的陳昭昭贊助大會一百萬珠寶兼任評判，她說：「呢排忙緊錄新碟，新歌叫《不懂愛你》，回顧過往十年冇代表作，大家只記得我性感，希望趁寶刀未老圓夢想。」<br>採訪：羅慧敏、張俊銘<br>攝影：陳志嵐</p></body></html>