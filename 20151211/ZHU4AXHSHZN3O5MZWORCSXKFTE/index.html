<html><header><meta charset="utf-8"><title>3000件遺物被拍賣阿梅新秀獎座底價$1000</title></header><body><h1>3000件遺物被拍賣<br>阿梅新秀獎座底價$1000</h1><p>已故巨星梅艷芳逝世12年，繼前年遺物在中環被拍賣，總成交價達531萬後，昨日由遺產管理人匯豐信託主辦的「LAST BUT NOT LEAST--最後芳華」網上拍賣會，合共拍賣約3,000件梅姐生前遺物，包括新秀冠軍獎座、84年憑電影《緣份》獲第四屆香港電影金像獎最佳女配角獎座，統統以底價一千元拍賣。其他還有服飾、梳化、鞋履、人造珠寶、唱片、剪報、餐具和毛公仔等。</p><p>梅媽：衫都唔畀番我</p><p>這個聲稱是梅姐遺物最大型、亦是最後一次的拍賣會，由昨日6時開始至本月22日6時結束，拍賣品琳瑯滿目，竟然連梅姐生前的貼身物品都被拍賣，包括吊帶睡衣十件底價100元，連胸圍底褲都只是底價500元拍賣，甚至連未着過的絲襪底價亦只是十對200元，至於最貴的拍賣品，竟然是Jil Sander手袋，以底價1萬元拍賣。<br>事後梅媽接受電話訪問，她坦言不知道阿梅遺物又被拍賣：「仲有嘢走去拍賣吖，衫同獎項一個都唔畀番我，幾賤格！」對於阿梅的遺物再被拍賣，梅媽被問心情是否很難過？梅媽說：「你哋話囉，咁多獎座一個都唔畀我，咁多衫一件都冇畀番我，要求乜嘢都冇畀我！壽山村賣咗一億幾，𠵱家剩番六、七千萬咋，我得三萬蚊一個月，佢蝦我囉，我要佢畀番錢我。」再問拍賣所得撥入基金？她說：「唔知，佢都冇同我講有拍賣，點會入吖，最近賣埋快活閣，夾埋先有六千幾萬。」梅媽直言一個月三萬蚊並不夠用，她說：「我要出糧畀人哋，仲有燈油火蠟。」至於兒子啟明有否照顧？梅媽則說：「佢唔使問我已經好，之前佢屙血，割咗腸瘤做化驗，佢冇覆診唔想知係良性定惡性。」<br>採訪：皓騫</p></body></html>