<html><header><meta charset="utf-8"><title>胡漢清返大宅住傳復合江希文：我哋冇傾偈</title></header><body><h1>胡漢清返大宅住傳復合<br>江希文：我哋冇傾偈</h1><p>【江胡恩怨】現年四十三歲的江希文和資深大律師兼全國政協胡漢清，去年十月爆出家事糾紛，轟動全城；除有爆粗聲帶流出，二人分別向外展示身上瘀傷，「江胡恩怨」越揭越臭，江希文更直認已入稟家事法庭，為一歲多女兒Natalie追討生活費，亦有傳胡漢清亦會向她申請禁制令，禁制她霸佔沙宣道大宅。</p><p>「同一間屋都好少見」</p><p>不過，事情突然有戲劇性發展，昨日有雜誌報道指「江胡」情未了，皆因胡漢清已經搬回沙宣道大宅。報道又指江希文默認跟胡漢清關係緩和，回復同居關係。本報昨日致電江希文，對於被指跟胡漢清離奇復合，江希文在電話力斥：「好無聊！佢返嚟唔代表復合，一月頭吵大鑊佢搬出去，一月尾搬返嚟，呢度係佢屋企，隨時可以返嚟住。」問兩人是否分房瞓？她承認：「同之前一樣，冇變過，其實喺間屋都見唔到面，佢生活習慣幾顛倒，同囡囡作息時間唔同，自己日日要湊女，雖然同一間屋都好少見。」</p><p>江希文已入稟家事法庭向胡漢清追討女兒生活費，並排期三月聆訊，她說：「𠵱家唔方便透露任何消息，因為一切已交咗畀律師處理，多謝關心。」問她過年可有跟胡漢清同枱食飯？她說：「冇，年三十晚我帶囡囡返咗爸爸屋企團年，佢呢幾日好似唔喺香港，佢成日出門，冇交代行蹤，佢返嚟都冇試過同枱食飯，好似愛登士家庭咁，不過佢見到囡囡會抱，我哋就冇傾偈。」</p><p>帶女返娘家食團年飯</p><p>而江希文囡囡Natalie年三十晚隨媽咪回娘家吃團年飯，圍上桃紅色口水肩的她趣緻可愛，問江希文今年新年願望？她表示：「祝大家羊年行大運，日日笑口常開，羊年願望父母身體健康，女兒快高長大。」江欣燕亦全力支持胞妹，在社交網貼全家福相並留言：「過去一年，感恩在身上的人和事。」<br>採訪：皓騫</p></body></html>