<html><header><meta charset="utf-8"><title>最強鐵三角組合又嚟喇！</title></header><body><h1>最強鐵三角組合又嚟喇！</h1><p>下周乃一年一度之國際賽周，大戰前夕，周日(6日)沙田賽事以泥地為主，一向喜歡在此場地出擊之徐雨石馬房，絕對要優先留意。事實上，對上四季國際賽前一次之沙田賽事，徐廐例有頭馬交出，今戰練者將兩個王牌放在一對曾志偉老友區啟光名下馬「皇龍大師」及「皇龍大將」身上，均用愛將柏寶，如此騎、練、馬主鐵三角組合，隨時可起孖。<br>第六場四班1650米泥地之「皇龍大師」自從由柏寶接手後，七次上陣獲三勝三位，僅一次於變化地失準落第而回，人馬合拍可見一斑，贏完打王牌再戰，反映幕後求添食之決心，轉爭以往一戰即勝之泥地一哩賽，七歲馬有權贏到你唔信。<br>至於同主第八場三班1000米草地之「皇龍大將」上仗在港初出配鄭雨滇上陣，沿途走外叠無遮擋競跑，蝕盡形勢之下仍得第五，表現一啲都唔差，熱身後立即交由幕後愛將柏寶接手，上周二試閘更一放到底勝出，做足工夫捲土重來，有力打開在港勝門。</p></body></html>