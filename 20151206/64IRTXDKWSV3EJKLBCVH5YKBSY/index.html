<html><header><meta charset="utf-8"><title>吳靄儀：丁屋不屬傳統權益</title></header><body><h1>吳靄儀：丁屋不屬傳統權益</h1><p>【本報訊】套丁案再觸發對《基本法》第40條中，保障新界原居民的「合法傳統權益」是否包括丁權的爭議，雖然有份參與《基本法》起草的民建聯譚耀宗指，第40條是包括丁屋在內，但立法會前法律界議員吳靄儀及關注丁屋政策人士認為，丁屋屬70年代港英殖民地政府政策，並不屬原居民傳統權益，吳更指就算丁屋是傳統權益，「係咪去到個丁權可以套現呢？呢個好有商榷嘅餘地」。<br>《基本法》第40條列明，新界原居民的「合法傳統權益」受香港特區保護，但「合法傳統權益」是否包括丁屋，一直有爭議。</p><p>當年政策屬中短期措施
</p><p>前《基本法》起草委員會委員譚耀宗指，起草《基本法》的時候已諮詢過鄉議局，「佢哋（鄉議局）都係好清晰去表達佢哋嘅關注喺邊度，所以我哋後來就形成咗《基本法》第40條，就話新界原居民嘅合法傳統權益受到保護」，因此認為「呢個內容（合法傳統權益）係應該包括埋佢哋個丁屋權嗰方面」。<br>不過亦有意見認為，《基本法》第40條並無提及丁屋，而有關政策始於1972年，當年港英政府為改善原居民居住問題而提出，根本與傳統權益無關，而港英政府於1972年在立法局宣讀丁屋政策時，已強調是中短期措施。<br>吳靄儀亦指出，丁屋只屬一項政策，有關政策「只可以話係體現某一啲佢哋（原居民）嘅傳統權利，但係就唔可以話1972年嘅政策就係佢哋嘅傳統權利」。<br>■記者呂浩然</p></body></html>