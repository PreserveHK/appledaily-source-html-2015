<html><header><meta charset="utf-8"><title>非常老闆為90後平反一田CEO升職愛揀年輕人</title></header><body><h1>非常老闆為90後平反<br>一田CEO升職愛揀年輕人</h1><p>一個90後女生用WhatAapp即時辭職，更要求僱主支付半個月薪金的截圖早前在網上瘋傳，使90後員工再次背上「沒責任心」、「工作態度差」等負面標籤。《壹錘定音》找來人力資源顧問及公司老闆，評論80、90後員工的工作態度，當中一田百貨行政總裁莊偉忠更為年輕員工平反：「好多分行主任、副主任都係廿幾歲，佢哋有能力我先升佢哋！」<br><br>莊偉忠的新書《不開會的CEO》出版不久便加印，書中提到的管理哲學備受肯定。被問及對年輕員工的看法，他認為當中不乏熱心工作的人士：「我哋而家有七間分行，二十零歲做主任或副主任嘅都為數不少……佢哋顯示到實力，至會畀我揀出黎升。」他坦言公司不少年輕員工都是因為讀書成績不理想，而選擇從事理貨員等勞動工作，認為只要公司能讓他們看到工作的希望和發展前景，他們便可以有出色表現。<br><br>不過，莊也遇過無心工作的80後員工；然而在公司的開解和輔導下，他工作上顯著進步：「喺我本書都有提過，叫『80後頹青大逆轉』。佢本來都係成日打機，遲到早退，唔知人生目標係咩嘢。直至我哋畀機會佢，佢慢慢開竅，負責嘅嘢越嚟越多，佢今日已經係我哋荃灣物流部嘅主管喇。」故事的主角阿威曾接受《face》訪問，講述任倉務員時無心工作、經常遲到至險收告信，後獲人事部開解及給予機會，終下定決心投入工作，主動教導人，結果四年內連升三級。<br><br>另外，雜誌《100毛》創辦人之一林日曦認為：「一個90後有咁嘅message出咗黎，絕對唔等於所有90後嘅，每個年代都有好人壞人，勤力人同懶人，乜人都有。」《100毛》大部份員工是80或90後，林日曦不認為他們特別難管理：「佢哋每個禮拜一、二都通晒頂埋稿，好多雜誌報紙都係架啦，佢哋亦都唔比其他雜誌啲人遜色。本雜誌仲好睇、好笑，咪反映到佢哋工作能力。」<br><br>安俊人力資源顧問公司董事總經理周綺萍表示，雖然常接到客戶投訴90後員工的工作態度，也有工作態度良好的90後。有開設律師樓的客戶向她反映，新聘請的應屆畢業生很「抵得諗」，常主動加班至完成手上工作，也會在完成工作後主動問上司是否需要幫忙。她呼籲年輕員工不要怕吃虧，主動分擔公司的工作。</p></body></html>