<html><header><meta charset="utf-8"><title>千嬅做金像司儀預甩稿</title></header><body><h1>千嬅做金像司儀預甩稿</h1><p>楊千嬅、陳小春、林家棟昨日在尖沙嘴出席香港電影金像獎頒獎典禮的拜神儀式，他們三人將會擔任司儀，聲沙沙的千嬅笑指做司儀驚過提名：「我生完冇乜記性，只得三成，陳嘉上話交畀家棟記，我同小春和應同開心就得，不過我都唔敢叫老公、囝囝嚟，仲驚，𠵱家我打定底先，到時有咩得罪長輩，細路仔唔識世界。」<br>小春平日說話已口齒不清，他笑稱有自己風格，有傳他再做爸爸，他表示：「有一定通知你。」此外，大會會有環節向黃霑致敬及悼念年初病逝的何家駒環節，昨日電影公司發放他生前為《壹獄壹世界》接受最後一個訪問，他說：「今次遺憾啦，我自己本身身體有問題，如果好啲嘅話，拍多啲，幾過癮呀，唔緊要，下一次。」<br>採訪：溫敏芝<br>攝影：陳順禎</p></body></html>