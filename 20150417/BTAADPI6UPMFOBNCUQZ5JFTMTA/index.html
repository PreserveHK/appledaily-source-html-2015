<html><header><meta charset="utf-8"><title>聞嘉穎父女戀開綠燈Niki：咁得意？</title></header><body><h1>聞嘉穎父女戀開綠燈<br>Niki：咁得意？</h1><p>現年45歲的鄭嘉穎近日與23歲陳凱琳被傳撻着，身為鄭嘉穎舊愛的周麗淇（Niki）昨與樂基兒（Gaile）、王曼喜等出席金鐘太古廣場舉行的Tory Burch泳裝Pop-Up Store活動，記者追問Niki對舊愛與陳凱琳鬧父女戀時，雖指自己沒有留意香港新聞十分out，但對舊愛新戀情仍處處表現關心。<br>對於嘉穎新戀情被指是父女戀，Niki笑說：「唔知，我講乜都係唔係咁好。」問她可知誰是陳凱琳時，Niki大讚對方說：「港姐、靚女，我有見過佢同佢傾過，不過我𠵱家點講都係唔係咁好。」說罷她表現關心的反問記者嘉穎如何回應父女戀問題，當她獲悉嘉穎表示不排除有發展空間時，Niki笑謂：「咁得意？呢個係比較穩陣答案，希望佢開心。」<br></p><p>Gaile唔明黎明減肥法</p><p>Niki表示自己因腳傷推劇，目前仍在休息，記者笑指她多了時間與徐正曦拍拖，Niki卻說：「拍拖唔使時間，自己反而多時間照顧家姐。」同場的Gaile近日清減不少，對於早前其前夫黎明亦成功減磅，並公開食火龍果和靜坐半小時「唔郁」減肥心得，Gaile表示「冇聽過」，黎明亦未試過教她這種減肥方法。問會否嘗試前夫這方法減磅？Gaile笑謂：「我都唔明佢做乜。」對黎明減肥成功，她表示沒留意不清楚，但就笑住恭喜對方。<br>採訪：盧妹<br>攝影：葉君海</p></body></html>