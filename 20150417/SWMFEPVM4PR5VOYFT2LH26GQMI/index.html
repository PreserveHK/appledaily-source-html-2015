<html><header><meta charset="utf-8"><title>黃美棋爆E奶「咁勁好畸形」</title></header><body><h1>黃美棋爆E奶「咁勁好畸形」</h1><p>繼《導火新聞線》之後，港視播出性喜劇《大眾情性》，前晚有份參與新劇演員黃美棋、陸駿光、林熹瞳、何詠雯和謝芷倫在蘭桂坊為了宣傳齊齊「裝假狗」，吸引了很多市民圍觀拍照。女士「假大胸」，男士就扮大隻，美棋BB還被男粉絲要求合照。<br>美棋BB為新劇宣傳裝上了一對假大胸，她滿心歡喜說：「點睇都係E Cup（上圍），終於做到平時做唔到嘅動作，好似向前彎身。」美棋BB覺得「裝假狗」好過癮，不過她仍然滿足現狀，她說：「𠵱家好滿意自己，本身又瘦，咁勁好畸形，好似拎住兩個鉛球出街咁。」</p><p>唔分享性事</p><p>《大眾情性》是探討性知識的劇集，美棋BB被問到有否與家人分享性事？她說：「其實月經第一次嚟都有同媽咪講，因為都唔識，分享性事就好少，個人比較含蓄，聽埋學到嘢就OK。」講到性，美棋BB被問到是不是娛圈處女黨，她笑說：「咁我又要套用蔡思貝嗰句──唔需要拎醫生紙出嚟呀。」對於港視向亞視建議買時段播放港視節目，她表示沒所謂。<br>林熹瞳導演的新片《我們停戰吧》獲獎無數，不過在香港就冇戲院上映，她說：「星期五約咗三間院線嘅人去睇呢部戲，心情好緊張，好大壓力，上映唔到好似好對唔住老闆黃玉郎同林文龍，上映唔到賣身都唔掂。」林熹瞳在《大眾情性》入面跟陸駿光是性伴侶關係，劇中二人有不少床戲和激吻鏡頭。<br>採訪：卓寶花<br>攝影：陳順禎</p></body></html>