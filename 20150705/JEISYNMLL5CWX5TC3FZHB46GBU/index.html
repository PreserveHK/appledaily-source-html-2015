<html><header><meta charset="utf-8"><title>【一周必看】竊聽風雲4之曾主席被竊聽</title></header><body><h1>【一周必看】<br>竊聽風雲4之曾主席被竊聽</h1><p>建制派WhatsApp內容外洩、仲未有人公開認係「內鬼」之時，《am730》突然報道，曾鈺成3年前表明考慮選特首時，立法會6樓嘅辦公室俾人裝咗竊聽器，寓所都懷疑被人監視。由於當年佢篤爆過梁振英打過電話畀佢，聲言唔會搞佢嘅黑材料，所以唔少網民都話個竊聽器一定係CY裝，但八方更關心嘅係，點解要喺風頭火勢之時引爆一單舊聞，唔通一如網民所言，用嚟轉移視線？<br> <br>曾鈺成喺立法會回應呢件事時，講番當年有傳媒中人提醒佢，有人得悉佢嘅行蹤，叫佢小心同人傾談時會被竊聽，咁職員咪買咗個反竊聽儀器返辦公室探測，真係有聲有料到，但當時搵唔到竊聽裝置，幾日後再用個儀器探測就冇聲咯。</p></body></html>