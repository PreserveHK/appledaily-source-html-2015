<html><header><meta charset="utf-8"><title>獨仔盡孝照顧阿嫻：我要見到佢結婚</title></header><body><h1>獨仔盡孝照顧<br>阿嫻：我要見到佢結婚</h1><p>「細個有病阿媽會照顧我，而家阿媽有病，我有責任照顧返佢。」30歲的Gary，自10年前起肩負照顧患柏金遜症母親阿嫻的責任，他咬緊牙關考得學士學位，選擇工作也以母為先，找到工作後，他第一時間取消綜援，自食其力照顧媽媽，更不時到醫院探望。母親的起居飲食上廁所，都是他一手包辦。看見兒子孝順生性，63歲的阿嫻笑了，她希望可以多活幾年，見到兒子成家立室。<br>記者：馮詩媚<br><br>「嗰朝阿媽大叫要去廁所，入到房見到佢瞓喺地，右眼角爆咗，一地都係血！」這個如同兇案現場的情景，上月發生在家中，Gary至今歷歷在目，想起當日母親受傷場面，「呢次係我見最心痛嘅一次」！之後，阿嫻一直留醫，Gary每日放工便乘巴士到醫院探望，幾句閒話家常和問候，才離去吃飯，回到家已是晚上10時。<br><br>Gary初中時，阿嫻與丈夫離婚，母子相依為命。1994年阿嫻患上柏金遜症，孝順的Gary經常替媽媽按摩肌肉舒緩：「嗰時得我同阿媽兩個，焗住領綜援，向政府借錢讀大學，讀完搵工做，首要條件係，時間穩定易攞假。因為平日要預備早午晚餐畀阿媽，有時又要陪佢覆診，所以搵份政府工。」<br><br>Gary事事以媽媽為先，放學放工便回家，很少約朋友，女友亦是近半年才結識，最遠只是去過澳門旅遊一晚：「每日放工就返屋企，要出門就先安排好阿媽嘅日常生活，免得過都唔想交畀人。嗰個係自己阿媽，除非佢認唔到我，我又冇辦法照顧佢，先考慮同佢入老人院，呢個係最後方案。」<br><br>「女朋友同我一齊，就要預咗接受同我有病嘅阿媽一齊生活。」眼見兒子為自己付出和犧牲，阿嫻十分安慰，她說未來只要兒子開心，自己無論住在那兒也不是問題。不過，Gary卻堅持道：「我細時有病阿媽會照顧我，而家阿媽有病，我有責任照顧返佢。」<br> <br>Gary 找到工作後，即時取消綜援，幾年前更向親友借下居屋首期：「住係需要，我而家月入1萬多元，用5,000蚊供樓，兩母子飲食住行我包辦，加上阿媽成日腳痛、手痛，有時痛到連手都舉唔起，所以要睇中醫調理身體。」現時阿嫻亦須服中藥及接受中醫針灸復健舒緩病情，但這些附加的醫療費用令Gary難以負荷，盼有心人襄助。<br><br>「蘋果日報慈善基金」自2004年至今一直跟進「阿嫻」的情況，現時「阿嫻」的每月中醫治療費約6,000元，惟早前籌得的善款扣除中醫治療開支後，已不足以應付其後的治療費用，亟待援手，希望有善心人助她繼續治療。<br><br>「阿嫻」捐款編號：C1357<br>網上捐款： http://bit.ly/1nQRthE <br><br>蘋果日報慈善基金<br>電話：29908688<br>傳真：23076307  <br>電郵：mailto:charity@adfund.org.hk<br>WhatsApp：98627828<br>網址： http://charity.appledaily.com.hk <br>蘋果基金facebook專頁： http://goo.gl/eYKB89 <br>蘋果基金YouTube頻道： https://goo.gl/qVvmiB  <br><br>蘋果基金接收捐款戶口<br>滙豐銀行：580-198836-001<br>恒生銀行：368-006565-001<br>中國銀行：012-898-00067655<br> <br>捐款方法： http://bit.ly/1mxhIET <br><br>蘋果日報慈善基金於一九九五年成立，乃根據《稅務條例》第88條獲豁免繳稅的慈善機構，接受市民捐款外，《蘋果》捐出1%盈利，幫助有需要的人和資助有意義的社會及教育活動，一切行政費用由《蘋果》支付，善款的一分一毫，全數用於受惠人所需。蘋果基金務求按照捐款人意願，把善款送交指定受惠人。然而個別受惠人可能因長期離港及搬遷等情況以致失去聯繫，甚或受惠人已經逝世或拒收捐獻，有關善款將撥捐蘋果基金作其他慈善用途。</p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C1357">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C1357">捐款記錄</a></div></p></body></html>