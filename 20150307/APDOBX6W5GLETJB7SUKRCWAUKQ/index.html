<html><header><meta charset="utf-8"><title>外星圖寶：托腳鬥舞</title></header><body><h1>外星圖寶：托腳鬥舞</h1><p>日本混血女模水原希子同瑛太合作拍牛仔褲廣告，一身懷舊打扮嘅水原希子向瑛太挑機鬥舞，瑛太最後仲輕托水原右腳，等佢可以摸一摸條牛仔褲硬銷吓個產品。其實瑛太拍呢個廣告一啲都唔輕鬆，因為佢無跳舞經驗，事前要下過一番苦功。</p></body></html>