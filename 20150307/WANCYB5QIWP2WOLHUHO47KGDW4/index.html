<html><header><meta charset="utf-8"><title>去年熱情面貼面成龍宋祖英再同場會點？ </title></header><body><h1>去年熱情面貼面<br>成龍宋祖英再同場會點？ </h1><p>去年三月，成龍以全國政協委員身份，出席協文藝組討論會議，席間成龍表現極之熱情，與解放軍女歌手兼中國民歌天后宋祖英「面貼面」say hi，掀起滿城風雨。<br><br>可能成龍平時對其他女星錫面珠或者hug hug，都係普通禮儀，不過宋祖英身份同一般藝人有別，就連中共前總書記江澤民，都係宋祖英頭號歌迷。當時宋祖英對成龍突如其來舉動，表現尷尬又驚訝，似被對方熱情嚇親。事件轟動全國，成為熱話，有網民直斥成龍此舉有失禮儀。<br><br>相隔一年，成龍日前再以全國政協委員身份，出席喺北京舉行嘅全國人大會議，宋祖英今年都有份出席會議，身為亞洲通訊社社長徐靜波早前喺微博表示：「今年中國兩會即將開幕，有三個人的行蹤必受關注：第一，趙本山能不能突破記者圍堵？毛新宇減肥有沒有成功？第三，成龍還敢不敢當眾親宋祖英？」<br><br>終於前日下午，徐靜波喺微博貼咗一張成龍與宋祖英一齊出席會議照片，相中見到宋祖英閉目養神，兩人明顯保持距離，全程零交流，好似唔識咁款，徐靜波則寫道：「今年估計不會有什麼動作。」</p></body></html>