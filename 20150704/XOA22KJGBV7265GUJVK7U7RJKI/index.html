<html><header><meta charset="utf-8"><title>【飲食籽】魔鬼美食　Double D流汁漢堡 </title></header><body><h1>【飲食籽】魔鬼美食　Double D流汁漢堡 </h1><p>身為女性無時無刻都要為減肥作戰，低脂低糖低鹽……會否覺得口寡寡，偶然想大魚大肉呢？我，正是這種內心經常出現魔鬼的女性，吃了多日沙律，趁機放肆一下，吃個豐富的漢堡包。近幾個月，中環開了不少漢堡包店，新的有Big Fernand、Burger Circus及Boomshack，簡直令人花多眼亂，今次我走入Double D Burger，先試店內的招牌Double D漢堡，近乎四吋厚的漢堡包，有兩塊又大又厚的漢堡扒，富肉汁又帶肉香，最鍾意那兩片半溶的sharp aged cheddar cheese，味道較濃，加上帶焦香的洋葱及秘製醬汁，甜鹹夾雜，很過癮，不過吃時你要有弄至滿手醬汁的準備。</p><p>由於Double D可以自由添加漢堡扒，聽聞有客人曾order了四層，成個漢堡包高過部iPhone 6 Plus，仲要一個人K.O.掉，的確誇張。既然手已弄污，就唔好停繼續吃，食過漢堡就轉戰三文治，這個喚作BBQ Brisket三文治屬於secret menu，每日限量供應，味道甜甜的，吃時煎蛋的蛋汁、慢煮牛腩的腩汁及帶甜的BBQ醬汁讓味蕾得到絕佳享受，而且那片麵包吸滿醬汁，更加滋味，最後來一杯自家製奶昔，即使同攝影師share一齊食，都飽到行唔郁，奉勸各位女士唔好眼闊肚窄，食幾多叫幾多！<br><br>Double D<br>地址：中環威靈頓街22號威靈頓公爵大廈地下E舖<br><br>記者：區佩嫦<br>攝影：楊錦文</p></body></html>