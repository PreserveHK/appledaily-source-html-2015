<html><header><meta charset="utf-8"><title>趣趣地：比歷「首槌」響頭炮</title></header><body><h1>趣趣地：<br>比歷「首槌」響頭炮</h1><p>韋斯咸前日展開新球季，而且有個好開始，喺歐霸盃第一圈外圍賽首回合主場對路施坦斯，憑迪亞法沙高入兩球及湯堅斯入一粒輕鬆贏3:0。</p><p>呢場係槌仔幫新帥比歷首次領軍，但比歷冇坐喺後備席上，反而喺觀眾席上睇波，加上表明唔會隨隊去安道爾踢次回合，故喺賽後俾路施坦斯教練沙維洛拉鬧爆，話佢唔尊重對手。</p><p>比歷做得啱唔啱就見仁見智，但可以肯定嘅係佢好肯畀機會新人，事關呢場波佢畀18歲嘅利斯布基、19歲嘅李維士佩治同16歲嘅利斯奧斯福打正選，仲要全部打足90分鐘。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>