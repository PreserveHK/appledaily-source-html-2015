<html><header><meta charset="utf-8"><title>馮仁昭四圍超：李克勤一家嘆茶兼睇衫 - 馮仁昭</title></header><body><h1>馮仁昭四圍超：李克勤一家嘆茶兼睇衫 - 馮仁昭</h1><p>李克勤噚日一家四口加埋姐姐，坐住架七人車去咗銅鑼灣嘅利舞臺廣場飲茶。佢哋嘆咗兩個零鐘之後就落樓，跟住去咗uniqlo睇嘢，後來佢哋兩公婆喺大堂度傾咗一陣，不過最後都喺地下等車。喺等車嗰陣，大仔周身郁冇時停，反而細仔黐實個媽咪，等到架車到咗，克勤同太太好小心咁拖住囝囝上車走人！<br>撰文：馮仁昭</p></body></html>