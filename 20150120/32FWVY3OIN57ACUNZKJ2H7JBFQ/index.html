<html><header><meta charset="utf-8"><title>體壇拾趣︰梅菲大炒羅拔臣捧盃</title></header><body><h1>體壇拾趣︰梅菲大炒羅拔臣捧盃</h1><p>一年前仲話因為成績每下愈況，曾想過提早退休嘅三十二歲英格蘭桌球手梅菲（圖），周日喺倫敦舉行嘅桌球大師賽決賽，竟然以10:2大勝世界一哥、澳洲嘅羅拔臣，第一次捧走大師賽獎盃，兼獲得約二百三十五萬港元獎金。呢個咁大比數係本賽近廿七年嚟第一次，一九八八年決賽戴維斯曾以9:0大勝對手卡納特奪冠。梅菲贏埋大師賽，就集齊世界桌壇三大冠軍，包括二○○五世錦賽、二○○八英錦賽同今次大師賽，至於本賽一桿一四七度嘅最高度數獎金，就由香港傅家俊獨享十一萬七千港元。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>