<html><header><meta charset="utf-8"><title>李光洙x魯芬網上熱爆網民改詞寸689「供樓，理x得你」</title></header><body><h1>李光洙x魯芬網上熱爆<br>網民改詞寸689「供樓，理x得你」</h1><p>「能得利，能得利」，哼得出幾句，早前忽然有零食廣告搵「李光洙 X 魯芬」唱賀年歌《新年能得利》，近日喺網上被瘋傳，大家都諗唔到「亞洲王子」韓國綜藝節目《Running Man》主持之一嘅李光洙，居然同「高登女神」魯芬BB扯上關係，歌詞節錄如「全盒梗有能得利，個個攞A能得利，齊齊開工能得利」，由於光洙係韓國人讀起上嚟，就變成粗口諧音「x得你」，笑到大家好肚痛，最頂唔順應該係光洙招牌「機械舞」，同埋光洙與魯芬嘅愛的心型手勢。<br><br>不過，昨日終於有網民出手，將《新年能得利》改歌詞，變成《689 X MK玩具賀年歌》，連香港作詞人梁柏堅都讚呢首歌，佢留言：「迅速KO魯芬能得利廣告！」有幾正…就似暗示今年施政報告，唔多幫年輕一輩同申請唔到「綠表」嘅市民，漠視市民住屋問題。<br><br>歌曲一開首係「理x得你，理x得你；689呀，佢理x得你；你要普選，理x得你；你要「鳩嗚」，佢理x得你」，講出雨傘運動嘅事，但政府每次解釋係「依法」，歌詞又將原本「能得利，沙冷~hea唷」改為「理x得你，沙u la la」，暗示政府漠視民意。<br><br>至於，原唱係「考試能得利；工作能得利；新年考試工作都能得能得利」，呢part歌詞就變成「供樓，理x得你；生仔，理x得你；今年，加價，通脹，佢都理x得你」，似乎唱出市民心聲。<br><br>唔知大家又覺得歌詞夾唔夾呢？</p></body></html>