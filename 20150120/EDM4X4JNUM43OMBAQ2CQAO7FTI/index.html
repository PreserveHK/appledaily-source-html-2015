<html><header><meta charset="utf-8"><title>求驗客手記：C朗分手小三大起底</title></header><body><h1>求驗客手記：C朗分手小三大起底</h1><p>基斯坦奴朗拿度（C朗）同艾琳娜分手已成定局，西班牙傳媒繼續挖料，仲揣測佢哋真正分手原因，可能係艾琳娜頂唔順C朗偷食，仲列舉埋三大小三嫌疑者。</p><p>NBA「字母哥」想媾艾琳娜</p><p>第一位係意大利舞蹈員美妮迪（Nicole Minetti），佢曾被傳過同伊巴謙莫域同埋貝盧斯科尼有染。二號佳麗係葡萄牙演員蓮達（Rita Pereira），傳佢曾經發過短訊畀艾琳娜，講啲威脅性說話。最後係巴西巨乳「美臀小姐」安達莎（Andressa Urach），佢早喺二〇一三年四月已經自稱喺歐聯四強戰之前同C朗共赴巫山，搞到皇馬喺嗰場波1:4慘敗畀多蒙特。C朗有冇偷食就信不信由你，不過艾琳娜應該就不愁寂寞，因為效力NBA球隊公鹿嘅希臘前鋒「字母哥」G安迪度安寶（Giannis Antetokounmpo），喺佢twitter話想約會佢，問吓大家意見點，咁大想頭?</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>