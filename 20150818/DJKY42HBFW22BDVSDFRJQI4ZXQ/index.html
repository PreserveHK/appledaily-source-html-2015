<html><header><meta charset="utf-8"><title>【食指動】想娶杜如風杜如科慈雲山掃街示愛</title></header><body><h1>【食指動】想娶杜如風<br>杜如科慈雲山掃街示愛</h1><p>杜如科：「好多人叫我同杜如風合作，但我唔想同佢合作，我想娶佢呀！」(愛得咁緊要？)<br><br>有「男版杜如風」之稱、獲網民大讚好笑嘅杜如科(科林)，掃完日本美食返到香港，立即替動新聞《食指動》推介「Don’t Miss攻略」。香港邊度嘅美食大家絕不能miss？係慈雲山！<br><br>杜如科話，澀谷有雪糕菠蘿包，慈雲山就有煎蛋菠蘿包，非常Juicy、非常邪惡，但鑑於並非人人都喜歡搞到一手蛋漿，所以佢認為美味指數只有4條脷。<br><br>想搵Old School好嘢食？佢叫大家走入慈雲山中心好運街市，然後拐個彎就有，仲要係仍然收緊佢中學時代嘅價錢 — $8 / 5件超正煎釀三寶，美味指數爆燈5條脷！最後，杜如科：「去慈雲山乜都可以唔食，最緊要去小食館試炸(魚)蛋同碗仔翅。」美味指數當然5條脷，包你食指大動，唔信去片！<br><br>小食館<br>毓華里28號5舖<br>炸(魚)旦　大 $10<br>碗仔翅　大碗$20<br><br>榮記茶餐室<br>毓華里12號B<br>煎蛋菠蘿包　$18<br><br>新南豐食品<br>毓華街23號<br>慈雲山中心好運街市1樓2號舖<br>煎釀三寶　$8/5件</p></body></html>