<html><header><meta charset="utf-8"><title>黃榕呻情人節冇人陪</title></header><body><h1>黃榕呻情人節冇人陪</h1><p>黃榕、黃夏蕙、仙樂都及艾美琦（Amy）等昨日在圓方戲院出席《來自日記的妳》優先場，黃榕透露最近接了情人節登台工作，目前單身最好在工作中度過，她說：「咁多年嚟，我都好黑仔，情人節一定冇男友陪過，去到呢個時候就會嗌交收場，我都好想有一次可以真正咁過吓情人節。𠵱家係有人追，不過嗰個人我唔係咁鍾意，我比較鍾意有才華嘅男人。」<br>同場的Amy揚言要收起性感，她說：「開始慢慢轉型，但會同師妹影寫真，最細嘅師妹得十六歲，我哋都研究緊可唔可以性感，或者健康形象嘅寫真。」另外，仙樂都表示正努力寫作：「未試過寫咁多文字，自己冇乜墨水，會寫十六歲開始入行做模特兒嘅經歷。」<br>採訪：張俊銘  <br>攝影：葉君海</p></body></html>