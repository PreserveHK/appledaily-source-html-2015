<html><header><meta charset="utf-8"><title>陳松伶　烏卒卒唱到老</title></header><body><h1>陳松伶　烏卒卒唱到老</h1><p>兒歌世界中，陳松伶是一個代表人物，就跟譚玉瑛姐姐是兒童節目icon一樣不可或缺。四十四歲兒歌天后陳松伶，九十年代唱過無數經典兒歌，其中《烏卒卒》更是其代表作，這首歌不僅九二年成為十大兒歌金曲，金城武和吳奇隆兩位台灣藝人曾上節目獻唱，而且更是周柏豪和張敬軒等藝人最愛的兒時金曲。<br>身在美國登台的松松姐姐日前透過WhatsApp說：「希望到我八十歲白晒頭髮甚至甩晒牙都有人記得《烏卒卒》。其實我唱嘅第一隻兒歌並唔係《烏卒卒》，記唔記得有套卡通片叫《相聚一刻》？我就係唱咗呢首主題曲之後，從此唱咗好多好多兒歌，唱兒歌嘅時候特別開心，成個肢體語言特別放鬆啲。」</p></body></html>