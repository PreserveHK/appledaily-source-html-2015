<html><header><meta charset="utf-8"><title>1,000場頭馬不是夢！</title></header><body><h1>1,000場頭馬不是夢！</h1><p>呢排日馬告東尼威水程度唔差得過大摩，事關對上兩期佢都贏一級賽，兼且去年11月開始贏咗15W，其中14W都喺沙田拎到，絕對係日賽之星。原來告仔自從96年開倉至今，在港從練已累積998場頭馬，今期田戰告仔又擺強陣，隨時起孖甚至中三元，贏夠1,000場寫下新一頁。<br>環顧今期東廐戰馬，最惡肯定係一對新勝馬，分別係第五場「萬事欣」同第七場「英勇大師」，都有機會連捷，至於第三場「華美之寶」回配韋達亦有睇頭。<br>「華美之寶」跑來跑去得個桔，但呢鋪初落四班打王牌兼回配韋達，可以話恨贏恨到出面。而「萬事欣」上次加程即贏千二米開齋，姿態似難實易，再報贏馬路程，擺明想幫贏多場。「英勇大師」韋達騎七次三冠四位，人馬夾到痹，本身跑田草千二米又準到暈，首戰一班負磅大減排到內檔，餐士依然好大。 </p></body></html>