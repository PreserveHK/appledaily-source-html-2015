<html><header><meta charset="utf-8"><title>王馨平、湯寶如　恨再組美少女</title></header><body><h1>王馨平、湯寶如　恨再組美少女</h1><p>美少女轉身變，還是美少女，但眨眼已是二十年。當年寶麗金三小花，王馨平、湯寶如和周慧敏穿水手裝配短裙合唱這首《美少女戰士》，簡直是少男恩物。王馨平日前在金鐘受訪時做出「Sailor Mars」經典做手，她直言從未想過該曲當年如此受歡迎：「雖然係卡通，但又唔係好兒歌感覺，做到有流行元素。」她亦唱過一首《生命有價》，教導小孩愛惜生命，她表示在網上偶爾看到歌曲被重新包裝：「有啲團體用做手語方式去唱呢首歌，我睇到都流眼淚。」問可有想過三小花重組？她笑言：「有諗過我哋三人仲可唔可以合體，但已經唔係美少女。」<br>至於湯寶如亦很渴望與舊拍檔合體，已為人母的她認為兒童節目對小孩心智成長相當重要，她日前在銅鑼灣受訪時說：「好多卡通人物名字令小朋友加深認字，容易入腦。細個好鍾意《IQ博士》，諗唔到係梅姐（梅艷芳）唱，仲有《一休和尚》，《叮噹》好經典。」</p></body></html>