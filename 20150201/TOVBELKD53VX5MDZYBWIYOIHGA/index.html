<html><header><meta charset="utf-8"><title>林保全火化　叮噹伴升天</title></header><body><h1>林保全火化　叮噹伴升天</h1><p>別了，林保全！陪着大家成長、聲演叮噹（現改稱多啦A夢）逾三十年的林保全，昨早於紅磡世界殯儀館出殯，女兒芷筠難捨落淚：「我只係冇咗佢個人，佢仍然喺我心入面。」由於保全叔生前視叮噹如知己好友，林太挑選一套集齊叮噹、大雄、靜宜、技安及小福的毛公仔放在靈柩內一起火葬，願在天國的保全叔有老友相伴。</p><p>無綫資深配音員林保全，上月二日猝逝，終年六十三歲，他的家人前日在世界殯儀館以佛教儀式為他設靈，數以千計市民致哀。昨早九時許，林保全太太、女兒林芷筠及夫婿Gary，和眾親友陸續抵達殯儀館，出殯儀式原定於十一時半舉行，但提早近一小時開始，令不少前來公祭的市民只能望門輕嘆。<br>儀式由法師帶領下誦經，林保全的家人及丁羽一直在家屬席，之後步出靈堂中間，向保全叔的遺照上香，除丁羽外，家人都一齊跪拜。約二十分鐘後，儀式完畢，工作人員移出保全叔黑色的靈柩，扶靈的包括恩師丁羽、曾醒明、譚炳文及鄧榮銾等八人，丁羽和曾醒明並列首位，由女婿Gary捧着保全叔遺照，與芷筠一同登上靈車，出發到鑽石山火葬場；儀式進行約半小時，在微微細雨下，保全叔化作一縷輕煙。</p><p>捐遺物帛金</p><p>據悉林太希望保全叔路上有個伴，特意挑選了○六年為《多啦A夢音樂劇》推出的限量版毛公仔套裝，裏面有齊叮噹及四位好朋友大雄、靜宜、技安和小福，昨日將公仔放入靈柩內一起火化。女婿Gary昨日接受電話訪問時說：「我代表媽咪講，雖然屋企有逾百件叮噹收藏，但大部份都係一個獨立叮噹公仔，一套五隻較少。媽咪覺得另外四個卡通人物等如爸爸嘅老朋友，應該搵番呢班老朋友陪伴一齊。」<br>芷筠昨由曾醒明陪同下受訪，爸爸日常用品怎樣處理？她說：「唔知媽咪會點處理，啲杯好似燒唔到，可能會捐畀一啲有需要嘅小朋友，或者捐畀一啲機構，佢哋可以幫到人啦。其實我哋都將一啲帛金捐咗去啲寺廟維修，因為爸爸信佛，佢會注重奉獻。」</p><p>看遺作傷感</p><p>儀式上芷筠也難過落淚，她說：「梗有唔捨得㗎喇，但係唔係太傷感，始終，佢喺我心入面，好似佢把聲咁，佢仍然喺我個腦入面。我只係冇咗佢個人，佢仍然喺我心入面。」芷筠讚媽咪比自己堅強：「媽咪都OK，佢本身退咗休好耐，佢好多時比我更堅強，我就寧願返公司，好似有啲嘢做寄託吓。」<br>芷筠表示已看過爸爸的遺作《STAND BY ME：多啦A夢3D》，聽到爸爸的聲音難免傷感，她說：「但係冇辦法，佢已經好開心咁走咗喇，我哋惟有繼續學佢嘅性格、思想，延續佢嘅使命。」芷筠又表示，沒想過這麼多四十餘歲的市民來致祭，還有不少人帶同小朋友前來。她說：「幾多歲人都咁鍾意叮噹，真係冇諗過。」至於爸爸的骨灰將安放在哪兒，芷筠表示需要跟家人商量，暫未決定。<br>採訪：黃曉妍、嵐山<br>攝影：沈健程</p></body></html>