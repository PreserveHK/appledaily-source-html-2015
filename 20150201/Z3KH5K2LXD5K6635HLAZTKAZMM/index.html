<html><header><meta charset="utf-8"><title>【壹週刊】殼嫂濕平殼王陳國強悶爆咬手指</title></header><body><h1>【壹週刊】殼嫂濕平<br>殼王陳國強悶爆咬手指</h1><p>【壹週刊】有專家話喺緊張、壓力、無聊情況下，有啲人會有咬手指習慣，呢一日見到身為無綫董事局主席及行政委員嘅殼王陳國強起勢咁咬手指，到底係壓力大定係悶親呢？<br><br>一提起殼王，大家都記得佢同好多花旦傳過緋聞，新寵有傳係高海寧，不過其實真正嘅殼嫂只得一個，就係伍婉蘭喇！呢日殼王做廿四孝老公，陪老婆去太古廣場high tea兼shopping，期間見到賭王四太梁安琪，殼王仲即刻走埋去寒喧，之後四太索性轉枱一齊吹水。<br><br>食飽飽，殼王又乖乖地陪老婆行Gucci睇新貨，不過女人買嘢，殼王即刻無晒mood，一味坐喺梳化玩住電話呆等，等下等下，殼王就出手喇，由手指公咬到手指尾，終於等到老婆買完，伸個懶腰先！雖然係悶啲，不過手指咁多菌，殼王呢個小動作認真要改改呀！<br> <br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>