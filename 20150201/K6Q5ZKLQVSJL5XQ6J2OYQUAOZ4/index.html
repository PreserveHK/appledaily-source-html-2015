<html><header><meta charset="utf-8"><title>祖兒恨嫁預告「十年後拖仔女行善」</title></header><body><h1>祖兒恨嫁預告<br>「十年後拖仔女行善」</h1><p>容祖兒昨日與林海峰、葛民輝、森美、朱薰、細蘇及Donald等商台DJ，在跑馬地出席「麥當勞兒童愛心馬拉松」開幕禮，朱薰與細蘇都帶了自己的小朋友到場，祖兒一見BB即雙眼發光，黐着小朋友玩。她在場呼籲市民做善事幫助患病家庭，自己媽咪曾患癌病，明白病人需要更多的支持，自己會捐錢行善積福，同時也不其然流露了一夥恨嫁的心，她說：「希望十年後可以帶埋自己細路一齊出席。」不過祖兒隨後急忙澄清：「發噏風啫，如果十年後都冇就慘喇！唔係恨嫁到出面，只係見到朱薰同細蘇嘅小朋友，都想有自己家庭。」<br>祖兒日前擔任楊千嬅演唱會嘉賓被爆好事近，她說：「可能千嬅有快樂家庭都想多啲人感受到。」問到男友劉浩龍可會是好歸宿？她坦言女性多少也會存有幻想，見到周杰倫婚禮如此美滿也會羨慕，希望將來有兩個小朋友及一個小康之家，不過跟劉浩龍並沒談論婚嫁問題，大家有共識先建立工作基礎。<br>採訪：王連連<br>攝影：陳俊強</p></body></html>