<html><header><meta charset="utf-8"><title>食錯偉哥笠錯袋 - 李碧華</title></header><body><h1>食錯偉哥笠錯袋 - 李碧華</h1><p>看食物及衛生局局長高永文落區硬銷政改方案，被正義敢言阿伯直斥「呃細路！冇良心！」，還質問「乜嘢叫千二人提名……」假普選冇得揀一定死得，港人都一眼看穿一矢中的──只有高官埋沒良心硬銷。<br>高永文與阿伯在牛頭角街頭激辯，突情緒失控，拋下一句「講完！」轉身就走，「即逃」是不聽也不讓對方發言，可謂不堪一激，老羞成怒，高一向溫文實幹民望高，如此粗暴失禮，有說此乃真性情原形畢露，有說是壓力大又難以自圓其說，歪理謊言連自己那關也過不了，怎能服眾？高官當奴陰功！<br>林鄭那政改三人組，別號「福祿壽」、「雞鴨鵝」、「中發白」、「豬牛羊」、「紅白藍」……其實應正名為「三鹿牌」──三頭鹿，把歪理謊言背至滾瓜爛熟，然後互相盲撐對方是馬。指鹿為馬黑白不分，還四出毒害禍延後代，所以也可稱作「三聚氰胺」組。<br>堂堂名醫，好人好姐，眼看境況堪虞還要助紂為虐為虎作倀？正所謂近朱者赤近墨者黑，誰叫你廁身狼班子收公帑高薪？當然要一齊呃細路啦。遇人不淑、誤入歧途、跟錯大佬接錯job、買錯胸圍戴錯bra、食錯偉哥笠錯袋（唔止袋住先仲要袋一世！）……是個悽厲的悲劇，也是如689般「真係忍唔住笑」的鬧劇。講完！</p></body></html>