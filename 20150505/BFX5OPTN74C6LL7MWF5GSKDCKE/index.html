<html><header><meta charset="utf-8"><title>中環在線：金管局三巨頭心有靈犀打藍呔 - 李華華</title></header><body><h1>中環在線：金管局三巨頭<br>心有靈犀打藍呔 - 李華華</h1><p>金管局總裁陳德霖出名專一，講緊係佢最鍾意打湖水綠色嘅領帶，間唔中佢亦會打藍色領帶，噚日佢出席立法會財經事務委員會會議，又係打藍色領帶，兩位副總裁彭醒棠、阮國恒唔知點解同佢咁心有靈犀，打埋同一種藍色嘅領帶，佢哋三位前後腳步入議事堂就特別顯眼，唔知仲以為金管局設有高層呔㖭喎。</p></body></html>