<html><header><meta charset="utf-8"><title>舊愛兩次偷食招分手陳定幫揭夢夢床照：無謂提</title></header><body><h1>舊愛兩次偷食招分手<br>陳定幫揭夢夢床照：無謂提</h1><p>戴夢夢日前被本報影到跟已婚太極鼓手朱翰博（Ricky）到中環high tea，兩人承認發展中，Ricky嫂指夢夢破壞婚姻，夢夢更被Kawaii爆當年因拜金，遭過氣未婚夫陳定幫取消婚約。昨日有知情者向本報爆料，指夢夢當年拍《一走了之》MV時搭上楊盼盼徒弟、奀星German，有傳兩人曾影過床照，陳定幫發現後怒撇夢夢。</p><p>電腦存床照</p><p>據知情者透露：「夢夢同奀星影過床照，兩個人冇着衫喺張床度，夢夢將啲相擺喺電腦入面，點知有次俾阿幫（陳定幫）喺電腦睇到，佢即刻發晒癲要分手，夢夢喊晒認錯，阿幫心軟原諒咗佢，但之後夢夢北上做嘢，又搭上咗一個內地藝人，阿幫終於死心，決定同佢分手。」<br>昨日有雜誌指夢夢曾兩次偷食被陳定幫揭發，他發現夢夢跟German傳情慾短訊，之後又跟有翻版林峯之稱的內地藝人魏巍過從甚密，結果陳定幫怒撇夢夢一刀兩斷。記者昨問爆夢夢拜金的Kawaii有否聽過夢夢偷食傳聞？她說：「都有聽過，真定假唔知道。」<br>記者昨致電陳定幫求證當年是否發現夢夢跟German的床照？他說「冇，唔回應啦。」追問是否曾發現夢夢偷食？他厚道地說：「過去嘅嘢都無謂提。」記者指他大方，原諒夢夢第一次偷食，第二次才分手，他說：「人總會心軟，血肉之軀嚟。」他強調分手後跟夢夢沒聯絡。至於夢夢昨日則避接電話，至截稿前沒回覆。<br>採訪：皓騫</p></body></html>