<html><header><meta charset="utf-8"><title>求驗客手記︰辛度爆無證疑雲？</title></header><body><h1>求驗客手記︰辛度爆無證疑雲？</h1><p>英聯盃周二就為第一圈抽籤，由於英超球隊輪空，戲碼就唔算太勁，今季降番英冠嘅昆士柏流浪（QPR），就要作客由英甲降至英乙嘅伊奧維，第一圈比賽就喺8月10日舉行。講開QPR，佢哋除咗以包尾身份降班之餘，球隊管理亦都「立立亂」，原來有傳球隊今季成季都冇幫巴西中場辛度雲尼亞里（中）拎工作證，辛度已經俾英國移民局送返巴西，但球會隨即澄清傳聞，話辛度只係返巴西度假，完全唔係因為冇工作證所以要執包袱。不過，辛度上季傷多過踢，人工又唔平，降咗班嘅QPR都未必會留佢。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>