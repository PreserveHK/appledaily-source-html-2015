<html><header><meta charset="utf-8"><title>女世盃大勢：捧南韓「主勝」擋女狂牛 - 吾中</title></header><body><h1>女世盃大勢：捧南韓「主勝」擋女狂牛 - 吾中</h1><p>首次晉身女子世界盃決賽周的西班牙女足，在今屆賽事似有被莊家過份吹捧之嫌，在周三的E組最後一場分組賽鬥南韓（白衫）時又要讓波，不過，其實南韓人腳不差，亦頗具韌力，合心水的話不妨博南韓[+1]「主勝」。<br>西班牙女足在大賽表現麻麻，今屆才首次晉身世界盃決賽周，亦未嘗殺入奧運，在歐國盃最好的成績亦只得季軍（1997年）。不過，她們在今屆首場分組賽對哥斯達黎加，莊家就開出她們[-2]，結果只能和波，之後又不敵巴西，目前只得一分。在周三鬥同得一分的南韓時，為保出線希望，必拼。不過，問題是西班牙個別球員雖然質素不俗，如隊長兼前鋒的韋露，但整體實力始終一般，對南韓要[-1]，似有讓不起之嫌。南韓曾在2003年殺入決賽周，又於2014年亞洲盃奪得殿軍，大賽經驗不俗，而且陣中亦不乏星級球員，如效力英超的靈魂人物池笑然，前鋒柳英愛及中場鄭嘉悅等，有力與西班牙一戰。</p><p>法國小勝夠出線</p><p>至於法國在上場F組爆冷以0:2不敵哥倫比亞，目前以三分跌落第三位，為爭出線，周三鬥F組包尾的墨西哥時，一定全力爭勝。雖然法國在實力上遠勝墨西哥，但由於球隊不愛大炒對手，加上目前得一分的墨西哥亦有些微出線機會，因此，不妨扒冷博法國開[-1]的「和局」。<br>文：吾中</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>