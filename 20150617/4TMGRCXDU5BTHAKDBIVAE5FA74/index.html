<html><header><meta charset="utf-8"><title>中環在線：周凱旋為自家pancake影相 - 李華華</title></header><body><h1>中環在線：<br>周凱旋為自家pancake影相 - 李華華</h1><p>「超人」李嘉誠舊年2月親自入廚炒人造蛋之後，佢嘅紅顏知己周凱旋近日亦走入廚房，不過佢就唔係下廚煮餸，而係為人造蛋開發商Hampton Creek嘅新產品Just Pancakes影相。<br>超人旗下維港投資過去投資咗好多高科技企業，包括以研發人造蛋聞名嘅美國公司Hampton Creek。</p><p>Hampton Creek早幾日已經喺facebook上載咗一盒叫「Just Pancakes」嘅新產品，噚日再上載一張有周凱旋嘅相，相中有人切pancakes，周凱旋就喺度影相，唔知係咪將呢個新產品影落嚟，即刻傳畀超人睇呢？<br>可惜Hampton Creek嘅網站冇提供更多有關呢個新產品嘅資料，暫時只係見到公司介紹Just Mayo與Just Cookies兩款產品。呢款Just Pancakes究竟好唔好味呢？真係要等周凱旋遲吓同大家分享嘞。</p></body></html>