<html><header><meta charset="utf-8"><title>求驗客手記︰藍武士悶和輸死人</title></header><body><h1>求驗客手記︰藍武士悶和輸死人</h1><p>日本喺世盃外亞洲區第二圈E組頭炮就失威，主場竟然同世界排名154位嘅新加坡（紅衫）悶和0:0，足智彩仲開出「讓球主客和」日本[-3]，相信買咗「主勝」嘅球迷，真係全場都冇興奮過。</p><p>華麗中場線冇貨交</p><p>日本上周五剛喺友賽四蛋大炒伊拉克，係威係勢，所以呢場對住遠遠弱過伊拉克嘅新加坡，外界認為佢哋大勝在望，單Ｗ得1.01倍足智彩仲開出[-3]。開賽後，有香川真司、本田圭佑同宇佐美貴史等球星嘅日本，果然一如所料好快入局，襟住新加坡攻，但其實只係攞到個勢，到肉嘅攻勢就唔係好多，雖然下半場已經有所改善，但最終全場32腳射門，一球都入唔到，雙方爆冷踢成0:0完場，開唔到得1.75倍嘅[-3]「主勝」之餘，仲爆咗16倍嘅和局同埋高達45倍嘅0:0波膽，但睇嚟冇乜人會買中。<br>至於較早時間開波嘅北韓，就喺H組第二輪主場以4:2輕取烏茲別克，一報上屆世盃外喺第三圈畀對方雙殺踢出局之仇。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>