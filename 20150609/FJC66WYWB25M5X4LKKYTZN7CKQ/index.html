<html><header><meta charset="utf-8"><title>樂香園：同情格隆匯？ - 海迪</title></header><body><h1>樂香園：同情格隆匯？ - 海迪</h1><p>格隆匯一石激起千重浪。有人關心這些內地互聯網平台的監管問題，有人則同情他們。朋友說，如果不是格隆匯，邊有咁多大陸錢走落嚟炒港股呀？他認為格隆匯其實只是一間搞「細價股marketing」的公司，猶如上市公司都會和券商一齊去見客、做roadshow一樣。格隆匯點擊率閒閒哋以十萬人次計，好過你做100場roadshow啦。市場亦頓時多了不少trading idea，有錢大家賺。<br>另一名buy-side朋友就說，作為專業投資者，他不會一見格隆匯有推介，就立即衝入去買，會自己做吓功課、望下盤路，再決定是否跟一轉。不過，就算係買，這類「暴炒股」由於自己不是insider，幾時派貨你又唔知，點敢揸到尾，買亦唔買得多。如你自問有方展博的炒股觸覺，每次走鬼都能快人一步，那格隆匯的確是在資金市下，「賺茶錢」不可多得之選。<br>格隆匯稱其成立目的，是為了「爭奪香港金融市場話語權」，分享投資建議。與其「講呢啲」，不如像某些沽空機構般，講明自己出報告是為了賺錢，卻又每一步都剛好沒踩過界，方為高手。格隆匯的存在從來不是問題，問題是我們到底有無足夠、合適的方法，有需要時去調查和監管。<br><br>海迪</p></body></html>