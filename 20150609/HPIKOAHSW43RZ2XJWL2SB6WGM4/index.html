<html><header><meta charset="utf-8"><title>中環在線：同傅明憲分手莊家彬事業即行運 - 李華華</title></header><body><h1>中環在線：同傅明憲分手<br>莊家彬事業即行運 - 李華華</h1><p>莊士中國（298）太子爺莊家彬與藝人傅明憲分手之後，真係即刻有運行？莊士中國噚日宣佈，原本做緊副主席嘅莊家彬，轉為董事總經理，即日生效，專責監督公司業務嘅日常營運與管理，似係開始要佢認真返工，為接班鋪路喎。<br>老實講，今年34歲嘅莊家彬多數喺娛樂版出現，財經版好少有佢份，其實佢早於2008年已經加入公司，2011年開始做副主席。佢爸爸莊紹綏就係公司主席，董事總經理一職由李美心於1999年做到𠵱家。莊家彬家陣就係同李美心調位，李美心轉做副主席，負責策略規劃與方向。<br>今年初有消息指，莊紹綏一向唔鍾意傅明憲，莊傅二人拍拖9年，佢一直希望佢哋分手，甚至要求莊家彬離開公司，冇得接棒。之後就傳出二人分手，早前莊家彬又承認另結新歡，今年4月戀上內地富二代程新惠。家陣莊士中國就話莊家彬做董事總經理，成件事仲精彩過大台膠劇劇情。<br>但阿爸like唔等於投資者like，始終要睇工作表現！</p></body></html>