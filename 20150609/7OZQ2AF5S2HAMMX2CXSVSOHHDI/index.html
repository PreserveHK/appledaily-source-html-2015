<html><header><meta charset="utf-8"><title>每日一趣：騎呢報告零舍多 - 黃尹華</title></header><body><h1>每日一趣：騎呢報告零舍多 - 黃尹華</h1><p>工業4.0概念當旺，投資界大炒特炒，連中科院亦走來湊熱鬧，上個禮拜六發咗份《中國現代化報告2015》報告，裏面話中國工業水平比德國落後大概約100年，比日本落後約60年，需要急追，所以中央所提出的智能工業計劃，非常英明神武。<br>份報告喺內地引起譁然，唔少人質疑，落後100年點計出來？唔係話中國高鐵已天下無敵？仲落後成個世紀，會否太誇張？有心水清網民發現，按上述講法來換算，即係話日本比德國落後40年，恐怕日本人都好難認同。堂堂中科院，又鬧出笑話。<br>內地研究機構為投高層所好，經常搞出一些騎呢指數或報告。之前最出名係發改委研究院搞出的「中華民族復興指數」，冇人知點計，2005年該指數為46%，到咗2012年指數升到62%，擺明擦鞋之作。<br><br>黃尹華</p></body></html>