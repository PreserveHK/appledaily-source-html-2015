<html><header><meta charset="utf-8"><title>我Q你答問會：人人問Sammi　點分安仔與Alex</title></header><body><h1>我Q你答問會：<br>人人問Sammi　點分安仔與Alex</h1><p>為慶祝《蘋果日報》創刊20周年，將連續一星期刊登《我Q你答問會》，首日邀請到榮升人妻的鄭秀文（Sammi）作客！對於曾有網友認錯杜德偉是許志安，Sammi抵死地說：「夜晚返嚟嗰個係邊位，我都分唔出，就真係枉為人囉！」<br>採訪：皓騫、魏嘉琳</p><p>11.李小姐：你覺得許志安同杜德偉似唔似樣？</p><p>Sammi：嘩！如果我連佢哋都認唔到，就真係枉為人囉，夜晚返嚟嗰個係邊位，我都分唔出就好大件事，所以對我嚟講係冇困難。</p><p>12.王小姐：如果你可以隱形，最想做乜？</p><p>Sammi：我會潛入人哋屋企，睇吓人哋喺廁所做乜，係咪每個人嘅步驟都一樣，尤其啲大人物，因為我越大越覺得每個人都係平等，無論幾高幾有錢幾靚，入到廁所做嘅都係一樣，可能好雍容嘅女士，去到廁所有鮮為人知嘅一面，棟高隻腳唔知點，好想睇吓人哋呢啲私密狀態，係咪好八卦呢！</p><p>13.暨小姐和陳小姐：許志安做過令你最感動嘅事係乜？你做過令許志安最感動嘅事係乜？</p><p>Sammi：冇喎，如果你識得欣賞一個人，其實佢做少少嘢都好感動，可能煮杯奶茶或學識整一樣嘢，對方就覺得好開心。</p></body></html>