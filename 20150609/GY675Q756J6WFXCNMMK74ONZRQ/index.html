<html><header><meta charset="utf-8"><title>晒玉髀吻友人頭髮梁齊昕落club學打碟</title></header><body><h1>晒玉髀吻友人頭髮<br>梁齊昕落club學打碟</h1><p>梁齊昕日前兩點幾，被發現着花花裙同一名女性友人現身中環clubbing，前日亦喺instagram晒出佢同好多男士嘅合照，齊昕仲飲到有啲迷迷糊糊，要一個大隻男扶住佢。<br><br>齊昕昨日凌晨又再po出夜蒲相，今次冇畀仔圍，同兩位女友人玩餐飽，見齊昕唔止走咗上台學打碟，仲攬住女友人扮輕吻對方嘅頭髮，同一個女友人影合照時，齊昕未知係唔係幾杯落肚，似乎有啲醉意，將隻腳放咗上友人嘅大腿上，唔覺意晒出玉髀，似乎連日落clubbing，齊昕心情勁靚，走咗去洗手間自拍，留言指：「Because the whole point of going to the bathroom is to take selfies.」</p></body></html>