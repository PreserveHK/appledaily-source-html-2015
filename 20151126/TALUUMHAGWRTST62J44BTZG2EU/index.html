<html><header><meta charset="utf-8"><title>中環在線：豐盛機電管理層純官一家親 - 李華華</title></header><body><h1>中環在線：豐盛機電管理層<br>純官一家親 - 李華華</h1><p>又有家族企業上市，今次輪到新世界發展（017）主席鄭家純（純官）妹夫杜惠愷間豐盛機電（331）。杜惠愷雖然係公司主要股東，但冇入董事局，由佢42歲嘅公子杜家駒做代表，擔任執董，純官表妹夫潘樂祺係首席執行官。純官雖然係主席，但噚日招股記者會no show。<br>根據招股書，豐盛機電嘅主營業務係喺2010至2011年間，從新世界旗下新創建（659）收購得來，包括俗稱風火水電嘅範疇。副主席黃國堅之前喺新創建做咗7年執董，執董李國邦、獨董鄺志強同樣係新創建舊臣，杜家駒喺新創建都做咗近10年董事。<br>唔知投資者會唔會以為呢間公司係另一間新創建呢？唔通因為咁，純官噚日專登no show，費事令人更加誤會？</p></body></html>