<html><header><meta charset="utf-8"><title>環宇海灣滲水　困擾戶主</title></header><body><h1>環宇海灣滲水　困擾戶主</h1><p>【本報訊】長實（1113）、港鐵（066）及南豐發展的荃灣環宇海灣入伙大半年，單位質素問題纏繞不清，業主林先生向本報投訴，主人房牆身每逢落雨滲水，兩次維修仍無補於事。</p><p>外牆瓷磚鬆脫　維修馬虎</p><p>資深驗樓師賴達明「明哥」上樓檢驗，發現主人房外牆瓷磚鬆脫，造成滲水，相信之前維修手工馬虎，致滲水問題久未解決。<br> 林先生以逾500萬元購入荃灣環宇海灣一個低層單位，實用約500方呎，他氣憤地說：「主人房牆身不停漏水，同管理公司、承建商講過，三番四次整完一次又一次……辛辛苦苦儲到首期，上到車啦，𠵱家覺得好困擾！」他稱：「今年8月入伙，入伙未裝修，適逢雨季，主人房牆身漏水，成幅牆濕晒，起晒『泡』。要求管理處維修，出動埋吊船整，話冷氣喉造成。入咗伙，一落雨又係咁，再整。對上一個禮拜落雨，再係咁。問管理處會唔會有第四次、第五次，佢話唔排除，我好困擾……」<br> 資深驗樓師賴達明日前上樓檢驗，主人房牆身已見皺紋，走到廚房工作平台，觀察主人房外牆，透過紅外線掃描器驗測，「從儀器見到，主人房外牆出現異常低溫帶，表示瓷磚內有明顯滲水迹象。其實目測，外牆瓷磚谷起，又有空心磚，還有喉碼拔除後留下的窿未補，外牆質素相當差，落雨時，啲水就喺呢啲位置入屋。」現場所見，外牆仍可見多處缺陷，相信是維修馬虎，好似一大片瓷磚「谷」起都沒有打走重鋪，並未有徹底處理問題。<br> 屋苑由港鐵管理，港鐵回覆，對此事表關注，據悉曾兩度應業主要求進行執修。發展商的工程部會繼續跟進有關執修工作。</p></body></html>