<html><header><meta charset="utf-8"><title>求驗客手記：碧根鮑華想高路普教拜仁</title></header><body><h1>求驗客手記：<br>碧根鮑華想高路普教拜仁</h1><p>馬里奧葛斯，賣咗畀你嘞，羅拔利雲度夫斯基，直接唔使錢送埋畀你，多蒙特近年真係拜仁慕尼黑嘅衞星球會咁。多蒙特除咗幫拜仁培訓球員之外，仲培訓埋教練！拜仁名宿碧根鮑華出口術，話季尾離開多蒙特嘅教頭高路普（圖），係拜仁主帥哥迪奧拿嘅最佳接班人。哥帥同拜仁喺2016年夏天約滿，碧根鮑華就話：「我有諗過搵高路普嚟接哥迪奧拿班。當我做緊主席嗰陣，都成日講起佢，覺得佢好啱拜仁。高路普肯定係拜仁主帥嘅理想人選，問題係哥迪奧拿會留喺度幾耐，我當然希望哥帥可以喺度耐啲啦。」</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>