<html><header><meta charset="utf-8"><title>雞鴨鵝大時代 - 陳也</title></header><body><h1>雞鴨鵝大時代 - 陳也</h1><p>鵝鵝鵝，帶你遊車河，2017，一定要duck，劏雞殺鴨，用鵝公喉叫你食住先。<br>不是賭沙蟹，丁蟹效應已經應驗，雞鴨鵝的大時代展開了，香港國際金融中心被急速擲貨，A股大媽將港股招牌像行李般重重扔落車。不必曾俊華和袁國強提場預告什麼「由盛轉衰」，香港的的確確，由亞洲國際都會，淪陷為等東江水恩賜的家禽屠宰市場。阿鵝阿鴨，頭耷耷，等上碟。<br>主菜是燉鴨，menu寸步不讓，想鹹魚青菜過日子的本土戇豆，被奉勸，還是食鴨吧，今日唔食，永遠冇duck食。蘇州過後，閣下連尾班車都錯過了，船票亦無着落，海上全是商界大鱷，山頭全是鄉霸仆街，企圖馬路突圍嗎？更慘，水炮車團團包圍，慈母警棍和椒劑在暗角候命，自稱美孚第13期居民，勁跳大媽舞狙擊黃雨傘。香港人，噢，不，香港民意，據說已經超過八成支持禽畜政改，鵝頸橋，好打duck；魚蝦蟹，一錘定音。「被主流了民意」的小市民，小心架開篷雞車，衝紅燈！</p></body></html>