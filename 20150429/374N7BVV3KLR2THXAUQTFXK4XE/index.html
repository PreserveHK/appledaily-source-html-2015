<html><header><meta charset="utf-8"><title>求驗客手記：般尼茅夫贏波感動升英超</title></header><body><h1>求驗客手記：<br>般尼茅夫贏波感動升英超</h1><p>般尼茅夫（圖）喺周一嘅英冠聯憑住佩尤、馬特列治同哥林威爾遜各建一功，主場以3:0擊敗保頓之後，基本上可以肯定首次升上英超，皆因般尼茅夫目前以45戰得87分排次席，領先第三位嘅米杜士堡三分兼得失球差多米堡19球，除非般尼茅夫喺煞科戰輸波，而米堡又狂數白禮頓，般尼茅夫先會冇咗個直接升班位。賽後般尼茅夫嘅班主摩士甸好感慨咁話：「喺2008年我憑一張10萬鎊嘅支票令球會唔使玩完，估唔到喺將士用命下，我哋升吓又一級，由英乙升到上英超，所以，我希望所有財困嘅球隊同球迷千祈唔好氣餒呀！」</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>