<html><header><meta charset="utf-8"><title>馮仁昭四圍超：Yumiko撇英皇　北上賺人仔 - 馮仁昭</title></header><body><h1>馮仁昭四圍超：<br>Yumiko撇英皇　北上賺人仔 - 馮仁昭</h1><p>今年「升呢」做人母嘅鄭希怡（Yumiko），唔止人生level唔同咗，據知連事業都會有新轉變。</p><p>獲老公支持</p><p>Yumiko將於下月同英皇約滿，近年主力拍內地劇嘅佢，獲內地公司出到8位數字撬佢過檔，Yumiko決定唔續約北上賺人仔。當年同Yumiko組成3T嘅蔣雅文（Mandy）同劉思惠（Maggie）都已經先後離開英皇，估唔到最後連Yumiko都走埋！<br>噚日馮仁昭打電話問Yumiko係咪唔續約？佢承認：「我同英皇關係好好，自己人生好大變化，我覺得好似去咗新階段，所以想試新嘢，老公都支持。」Yumiko喺英皇15年，離開有冇唔捨得？佢話：「都會，因為楊生（老闆楊受成）同Mani（經理人霍汶希）好錫我，楊生好支持我嘅諗法。」<br>問Yumiko係咪獲內地公司出8位數撬過檔？佢話：「其實都有唔同單位嘅朋友同我傾過，自己最想照顧囡囡身體健康。」<br>撰文：馮仁昭</p></body></html>