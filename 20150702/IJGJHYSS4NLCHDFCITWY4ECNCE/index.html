<html><header><meta charset="utf-8"><title>港大拖延委任副校　陳文敏轟兒戲</title></header><body><h1>港大拖延委任副校　<br>陳文敏轟兒戲</h1><p>【本報訊】「梁粉」當道的港大校務委員會以「等埋新首席副校長」上任為由，再押後審議法律學院前院長陳文敏出任副校長。陳文敏昨轟校委會理由兒戲，表明不會退縮，更反守為攻，明言校委會大可否決他，但提醒他們要承擔「呢個決定嘅後果」，校委如再拖拉就應辭職，並指已損港大國際聲譽。<br> 記者：倪清江</p><p>港大校委會前晚以12比6通過暫不審議遴選委員會提交的學術人事及資源副校長人選報告。據悉，反對押後都是校內委員，贊成押後則為校外和個別校內梁粉委員，有指當中包括主席梁智鴻和遴選委員會成員麥嘉軒，印證遴選委員會只大比數推薦陳文敏，非一致推薦。<br>梁智鴻前晚指該副校長為首席副校長的「assistant」（助理），由於現任的錢大康明起卸任，新人選最快8月才有，因此決定留待新首席副校長考慮是否仍需該副校長。<br>「完全荒謬決定！」陳文敏昨接受本報訪問時，批評梁智鴻矮化該副校長職級，「咁低級助理就唔使去校委會、遴選委員會同全球招聘啦！」他指整個招聘程序花了一年，校委會突指這職位可有可無，「畀人感覺好兒戲。呢個（招聘）係全球做緊，好多大學係知我哋搵緊人，影響港大國際聲譽」。</p><p>譚廣亨署任首席副校
</p><p>陳稱現任校長馬斐森及錢大康最清楚需要學術人事及資源副校長，因是校長班底，只是責任上匯報給首席副校長，「生勾勾有個校長話需要，你唔聽佢話，然後你話要聽佢下屬（首席副校長）、仲係未委任嘅下屬講，係本末倒置理由。」他料新人選要6至9個月後才能到任，嚴重影響港大招聘人才。<br>校委會的法律學院副教授戴耀廷匿名捐款審核報告，指控陳「未達預期標準」，陳反駁「我冇做錯任何嘢」。他稱不會主動退任副校長唯一人選，「我唔應該幫佢哋（校委）去做決定。如果你覺得我唔適合，大學可去搵人。呢個係佢哋（校委）責任，做完呢個決定，就要面對呢個決定嘅後果。你唔做決定又唔敢做決定，就不如唔好做」。<br>戴耀廷昨在港台節目中也批評延遲副校長委任是政治因素蓋過學術自由，校委會制度令一班校外人士干預校內人事任命，需檢視有關制度。另外，港大昨公佈委任研究副校長譚廣亨明起署任首席副校長。</p></body></html>