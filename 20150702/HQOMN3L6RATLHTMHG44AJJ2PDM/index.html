<html><header><meta charset="utf-8"><title>求驗客手記：賤男A高俾女打爆嘴</title></header><body><h1>求驗客手記：賤男A高俾女打爆嘴</h1><p>做得賤男，出街就要小心啲！踢緊羅馬嘅英格蘭左閘艾殊利高爾（小圖）返咗倫敦，日前落pub玩，結果俾女打到嘴都爆。大家仲記唔記得四年前，A高搭上一對叫卡娜同瑪莉莎嘅巨胸孖妹，佢哋三個仲玩咗成晚。四年後，A高喺間pub度撞番卡娜，冇得再續前緣之餘仲要捱打。卡娜話：「我重重咁用右手打咗佢三拳，之後佢大叫俾人打爆咗嘴唇。佢鍾意玩女人，係抵俾人打，我係為自己同瑪莉莎出口氣！」卡娜仲話有朋友同佢講番，A高俾佢打到嘢都講唔到，自己心都涼晒！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>