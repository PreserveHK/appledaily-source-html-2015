<html><header><meta charset="utf-8"><title>求驗客手記：教仔無方皮亞臣失業</title></header><body><h1>求驗客手記：教仔無方皮亞臣失業</h1><p>個仔唔生性，分分鐘搞到老竇連工都冇，我求大俠真係戥皮亞臣（小圖）慘！呢位李斯特城主帥上季帶領球隊護級成功留喺英超，諗住飯碗得保喇，點知放緊暑假嗰陣突然被炒！雖然李城話就話係大家理念唔一樣，所以和平分手，但英國傳媒就話同皮亞臣囝囝占士皮亞臣嘅性醜聞有關。話說完咗球季後，李城拉隊訪問泰國，占士皮亞臣同兩名隊友一齊召妓，喺酒店大玩群交，條片仲俾啲傳媒拎到，公諸於世。球會高層覺得皮亞臣由教仔到教波都無方，所以就炒佢魷魚喎。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>