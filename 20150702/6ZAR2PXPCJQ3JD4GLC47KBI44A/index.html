<html><header><meta charset="utf-8"><title>轉行做保險　粉絲送上門江華：屋企變景點</title></header><body><h1>轉行做保險　粉絲送上門<br>江華：屋企變景點</h1><p>江華之前接受本報訪問時透露加入保險業，不過他強調自己跟其他人不同，他主要不是叫人買保險，他目的是想主動認識更多朋友，此言一出便瞬間奏效。前晚江華陪太太麥潔文到圓方出席《未來戰士：創世智能》首映，江華表示太太偶像是阿諾舒華辛力加，所以每一齣阿諾的電影，他都會陪太太入場欣賞，江華被問到發展中的保險事業時，他興奮報喜說：「唔講唔信，之前有一日我走出屋企門口整車嘅時候，有人搵我買保險，佢問我：『江生，可唔可以幫我買保險？』感激大家支持，同埋𠵱家全世界都知我住邊，屋企變咗旅遊景點，有日又有一對男女企喺我架車影相留念。」</p><p>「怕拍劇辛苦」</p><p>江華轉職做保險，但他仍然未有放棄幕前工作，仍會繼續投資電影和拍戲，曾經在無綫風光一時，江華被問到會否重返大台拍劇，他笑笑口說：「我邊有本事，TVB咁多猛將，佢哋好多人，我怕拍劇辛苦，係呀！我冇咁嘅能力同本事，不過，價錢好可以傾吓，講笑啫！」之後，江華又自爆入電視城做訪問時巧遇汪明荃，他說：「阿姐問我幾時返嚟拍劇，我話同佢拍我就拍，都係講吓，其實我同佢一齊唱歌做節目都得。」<br>另外，雷頌德、貝安琪、C AllStar和黎燕珊跟一對子女都有出席，黎燕珊表示女兒和兒子返港放暑假，稍後會一起去日本旅行。<br>採訪：張俊銘<br>攝影：仇志德</p></body></html>