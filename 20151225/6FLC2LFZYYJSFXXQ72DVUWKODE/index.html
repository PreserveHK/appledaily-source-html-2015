<html><header><meta charset="utf-8"><title>$1鮑魚唔使排隊美食節咁靜怪誰？</title></header><body><h1>$1鮑魚唔使排隊<br>美食節咁靜怪誰？</h1><p>一連四日的冬日美食節在會展開鑼，展商推出多項1蚊優惠作招徠，包括1蚊隻鮑魚，1蚊份牛柳等，亦有不少攤位提供折扣優惠，吸引市民。不過人流稀疏，有別於過往有人一早排隊的盛況。<br> <br>多個攤位推出一元優惠吸客，有攤位每日在三個指定時段以1蚊發售原價20元的即食吉品鮑魚，全日限售300份。亦有攤位推出1蚊「單手任攞」被稱為「能量果」的秘魯瑪卡，每時段限20個名額，以及原價每隻2.45萬元西班牙黑毛豬火腿，以1蚊20克特價限量發售。推出1蚊吉品鮑的合泰，早上幾乎無人搶，負責人坦言今年首日人流大減，她認為被工展會「搶客」，加上美食節主辦單位未有給予參展商充足時間準備，擔心生意額未能達預期目標。到場買鮑魚的阿文施施然來到，大讚鮑魚好食，「嚟望吓囉，見到咩就買咩，最尾一日可能再來」，並預備了1千元掃貨。<br> <br>與孫女同行的馮女士拿著兩小袋秘魯瑪卡，十分高興可以平價入貨，「第一次試咋，拎返去煲湯，啲人話類似人參嘛」，她預計會花五千元購物。<br> <br>專門售賣智利皇帝蟹的攤位則吸引較多人圍攻，買滿一千元更送帶子，不少入場人士均買至一袋二袋。其中劉女士花一千多元，購買蟹和魚扒，她指價格較外間店鋪便宜一點。不過檔攤負責人陳小姐則指人流不及去年，「我諗生意同往年差唔多，無計啦周圍都話零業差」。已連續在冬季美食節參展五年的攤檔負責人雷女士坦言，上午人流遠低過往年，感到失望，「可能聽日先第一日假期，啲後生仔又晏啲到」，她批評主辦單位宣傳欠佳，但她希望中午過後人流會增加，生意額可比去年多一成。<br> <br>有攤位不以廉價取勝，以128元展銷價賣原隻竹炭龍蝦包，每日限售100個。負責人指「價錢唔夠一蚊產品撼」，故客量不多，但希望參展可了解食客反應，並為稍後向政府申請美食車售賣食品做準備。<br> <br>另外，「冬季購物節」亦同時在會展進行，早上同樣人流零落，其中標榜1蚊限售5個原價200多元按摩花灑頭的攤位，乏人問津，負責人范生投訴大會毫無宣傳，「單張都無提我哋有優惠，網上資料都無，啲客點知」。今屆有880個參展商、1300個攤位，較上年多15%。內裏設有多個不同專題的展區，包括DIY及手作藝術創意區、禮品及玩具區、美容保健區，以及嬰幼兒用品及教育區、香港車展及國際車品博覽、e世代電子消費品展及家居潮流博覽等。</p></body></html>