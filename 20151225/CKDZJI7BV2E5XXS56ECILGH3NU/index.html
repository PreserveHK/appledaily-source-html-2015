<html><header><meta charset="utf-8"><title>【蘋果360】脫毒平安夜巴絲打打卡必到360°全景燈飾</title></header><body><h1>【蘋果360】脫毒平安夜<br>巴絲打打卡必到360°全景燈飾</h1><p>360°睇聖誕燈飾： https://youtu.be/HXDlQJ6QiMA <br> <br>朋友問我誰會伴我這聖誕，我話其實宅仔一個更開心，邊駛你講！嗱嗱嗱咪咁啦！話晒聖誕節，睇燈飾係指定動作，一個人睇燈飾又駛乜驚喎！ </p><p>《蘋果動新聞》非常關注巴絲打嘅需要，呢期特別出動高畫質360全景攝影機，360度拍低港九新界各大浪漫燈飾景點，再加埋《霎時衝燈》主持銀聯無嘅聲音導航，一個人睇燈飾都唔會迷失東京呀！<br>無論身處中環享受羅馬假期，或到置地廣場探訪80隻小熊壯觀華麗嘅許願裝置，睇住佢哋忙忙碌碌、載歌載舞；還是來到愉景灣化身王子、公主坐上南瓜車踏上華麗閃爍舞台；甚至可能置身6000支玻璃花海之中，抬頭欣賞那日朵朵玻璃荷花，都有「銀聯無」溫柔嘅聲線陪住你。<br> <br>只要click以上連結，喺YouTube網頁或者用手機app打開，就可以將美妙嘅聖誕燈飾，左揈揈、右揈揈360度全景睇晒！<br>有邊個friend今年好孤單嘅，幫幫老友，tag佢把啦！</p><p>置地廣場【Landmark Santa Paws &amp; the Wishing Machine 】<br>日期／時間：即日起至1月3日  上午10:00至晚上8:00<br>（每隔30分鐘燈光及音樂裝置匯演  晚上7:30最後一場）<br>地點：中環置地廣場中庭<br>費用：全免<br> <br>皇后像廣場【星閃冬日歡度BVLGARI羅馬假期】<br>日期︰即日起至2016年1月1日 <br>開放時間︰下午5:00至晚上11:00 (2015年12月24日及31日  下午5:00至午夜12:00 )<br>地點︰中環皇后像廣場北（鄰近香港文華東方酒店）<br> <br>愉景灣【聖誕閃爍嘉年華】<br>日期／時間：即日起至1月3日  下午4:00至午夜12:00<br>地點：大嶼山愉景灣D Deck／愉景北商場<br>費用：全免<br> <br>新城市廣場【璃光大道 Glassy Avenue at Starlight Garden】 <br>日期︰即日起至2016年1月15日<br>開放時間︰中午12時至晚上10時 (12月18日至1月3日逢星期五、六、日及公眾假期將延長至晚上11時) <br>地點︰新城市廣場1期7樓星光花園<br> <br>攝影︰鄭逸宇<br>撰稿、剪接︰梁智威、陳家文<br> <br>重溫：航拍燈飾360 女神Christy譜出浪漫愛情<br> https://youtu.be/dJF-y0dh95w <br></p></body></html>