<html><header><meta charset="utf-8"><title>分手3個月　揭何家苛索周子揚拒月付20萬　棄戀傲兒</title></header><body><h1>分手3個月　揭何家苛索<br>周子揚拒月付20萬　棄戀傲兒</h1><p>27歲的何傲兒（Lily）去年被爆與78歲的林建名發展「爺孫戀」外，又與「西貢地王」太子爺周子揚拍拖，周旋兩個男人之間。但據悉何父何世根一直嫌棄周子揚家境未達富豪級，多次要求他們分手，兩人最終在3個月前正式斷䌫！周子揚昨在電話中大爆每月被何家苛索20萬生活費，他無奈地說：「真係有諗過搵多啲錢幫佢屋企，達到佢爹哋要求。」</p><p>何傲兒和周子揚這段「兒子戀」愛得難捨難離，即使多次被影到啜爆、外遊拍拖，依然死口不忍相戀。據悉「兒子戀」一直承受非常大的家庭經濟壓力，何父何世根曾是馬主，擁多間公司及14個物業，包括逾千萬長沙灣舖王，但好景不常，去年2月何父突自行入稟高院申請破產，從此家道中落，經濟重擔亦落在兩個女兒身上。</p><p>何父破產後性情變</p><p>何父之後性情大變，嚴格監管女兒的男友，尤其不喜歡她們與圈中人拍拖，反而想找一位超級富豪，幫到屋企經濟的男人做未來女婿。據聞周子揚與傲兒一直是真心相愛，周子揚為𠱁何父，每逢大時大節都會送禮到何家，惟何父覺得他家境「唔達標」，連見家長機會都冇。相愛不能愛，令傲兒終日以淚洗面，最終於3個月前向周子揚提出分手，結束一年情。<br>周子揚昨在電話中坦承今年9月分手：「係，每次我哋俾人影到，Lily嘅爹哋都會極力去提出要我哋分開，惟有順應佢爹哋，尊重佢。」周子揚還驚爆被何家苛索每月6位數的生活費，可惜自己冇能力，他說：「GiGi（何傲芝）曾親口提出問我攞10萬至20萬每月生活費畀佢屋企，如果畀唔到，就唔使同Lily再繼續拍拖；佢哋屋企又曾經有啲稅務問題，問過我攞20幾萬，我有諗過努力搵錢，或去做借貸幫佢哋，但同屋企人商量後覺得奇怪，所以拒絕咗。」</p><p>強調二人真心相愛</p><p>問周子揚分手是否與林建名有關？他似有難言之隱說：「主要係何父畀壓力Lily，我知道林生冇畀壓力，我相信我哋係真心相愛，好可惜根本有啲問題係解決唔到，我個人點解決箒？咁複雜。」另有傳周子揚經常夜蒲媾女導致分手，他昨表示好冤枉：「之前冇正式交代分手，我𠵱家單身，同朋友聚會好正常；但我好肯定同Lily一齊時好專一，真係有諗過搵多啲錢幫佢屋企，達到佢爹哋要求。」林建名則至截稿前仍未回覆。<br>日前傲兒為本報拍攝聖誕專輯，透露今個聖誕節已回復單身：「我會同同事開大食會，以前會約埋苟芸慧同陳敏之過，希望今年都有時間一齊開party。」她自爆曾經收過男同學親手織的頸巾：「可惜嗰陣拒絕咗，但諗番都好sweet。」她謂明年會專心工作，不談戀愛：「轉戰樂壇唔想偷懶，以前喺電視台只要做好自己本份就得，𠵱家好多嘢要自己落手落腳，唔係就會少咗機會。」<br>採訪：嵐山、盧妹<br>場地提供：MegaBox<br>化妝：Joico of Gingko Makeup<br>髮型：Steve of HAiR</p></body></html>