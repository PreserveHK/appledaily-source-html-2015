<html><header><meta charset="utf-8"><title>隔牆有耳：資深管事做蔣元秋背後男人 - 李八方</title></header><body><h1>隔牆有耳：資深管事<br>做蔣元秋背後男人 - 李八方</h1><p>趁住聖誕假期，立法會終於可以唞一唞，民建聯元秋蔣麗芸亦睇準呢個檔期落區，去咗啟晴邨派單張同埋日曆，順道同街坊打招呼，然後喺fb po相交功課，但相裏面最吸引八方嘅並唔係元秋，而係佢身邊男人（圖）。<br>元秋落區派嘢嗰陣，有位着住民建聯藍色背心褸嘅男子相當面善，睇真啲原來就係已經退休、由立法局做到立法會嘅管事羅秉義Tony，喺立法會打滾過嘅記者，都一定認得佢。<br>做過珠寶、酒保嘅Tony，1985年開始喺立法局做管事，即係負責準備會議嘅工作，今年初退休，年資分分鐘長過所有議員。估唔到退休後幫元秋，唔知喺Tony加持下，元秋係咪可以有更出色嘅表現？</p></body></html>