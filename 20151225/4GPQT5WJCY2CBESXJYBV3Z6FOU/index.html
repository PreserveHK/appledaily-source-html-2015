<html><header><meta charset="utf-8"><title>洗米華Mandy倫敦逛百貨公司又拖手仔喇！</title></header><body><h1>洗米華Mandy倫敦逛百貨公司<br>又拖手仔喇！</h1><p>澳門賭業猛人周焯華（洗米華）同正印Heidi離婚，似乎已經無可挽回，洗米華同完仔女去日本旅行後，更疊埋心水同情人Mandy Lieu過聖誕，之前有指佢哋會去韓國，其實佢哋會飛去英國。<br><br>昨日有讀者就透過本報「爆相爆片」，影到洗米華同Mandy Lieu現身喺倫敦嘅著名百貨公司Harrods shopping，而兩個人繼上次喺香港「世紀拖手」之後，唔知係咪因為已經冇「後顧之憂」，以前去親旅行俾人影到佢哋都冇拖手，今次就雙雙著上黑色情侶裝拖住手行，Mandy仲回眸望實洗米華，男方應該冧到爆喇。而Mandy嘅B女據知都喺倫敦，兩人應該係寓湊女於Shopping。</p></body></html>