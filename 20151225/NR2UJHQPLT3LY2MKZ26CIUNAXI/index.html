<html><header><meta charset="utf-8"><title>千嬅為囝囝開P過節</title></header><body><h1>千嬅為囝囝開P過節</h1><p>楊千嬅本月已開始放大假三個月，所以今日聖誕節正好與老公丁子高和囝囝丁進諾（Torres）一齊開心度過。即使有悠長假期，千嬅一家三口都不會出埠度假，反而會留港享受family day，千嬅說：「今年難得有假期陪屋企人，冇出埠，以house party為主。大人就食飯、火鍋，呢啲係must；下晝開party，畀啲小朋友同同學仔玩。」千嬅尤其喜歡聖誕節，她說：「可能因為係一年最後一個月，大家辛苦工作咗成年，可以開開心心聚吓。」</p><p>買禮物買到儍</p><p>當囝囝Torres越來越大個，千嬅都意識到他可以參與的事情漸漸多了，所以千嬅都開始注重節日，大搞氣氛以作配合，她說：「今年一踏入12月就喺屋企整聖誕樹，我遲咗㗎喇！喺屋企整聖誕佈置係好開心嘅事。」<br>有聖誕樹，當然少不了樹底下擺放的聖誕禮物，千嬅說：「買聖誕禮物真係買到儍。」以前千嬅逛名店多過玩具店，但現在卻變成玩具店的VIP：「我今年仲帶埋囝囝去玩具店shopping，囝囝癲咗啦，我見佢癲嘅過程係好開心嘅。」那麼Torres是否會樣樣都想買？她說：「囝囝有時掂咗當買咗，佢唔係見到乜嘢都要買，淨係乜嘢都要掂吓，周圍指吓，呢啲嗰啲，佢又講得出啲玩具、漫畫主角啲名，嗰啲連我都唔識。」<br>撰文：林妙萍<br>造型：顏英儀<br>髮型：Vic Kwan @ ii Hair &amp; Nail<br>化妝：Ling Chan @ Zing the makeup school<br>服裝提供：Victoria Beckham、Christian Louboutin</p></body></html>