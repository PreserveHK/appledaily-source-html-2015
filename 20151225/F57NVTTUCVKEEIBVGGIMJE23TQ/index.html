<html><header><meta charset="utf-8"><title>Google搜尋關鍵字十大無綫佔四個</title></header><body><h1>Google搜尋關鍵字十大<br>無綫佔四個</h1><p>每到年尾總結，又係各大搜尋engine報數時刻。呢個報數，多多少少都反映咗大家過去呢一件，生活係點過，就好似Google呢個搜尋趨勢排行榜咁!其實佢係公佈世界唔同國家網民搜尋趨勢，但香港呢個…反映咗香港人係真係好關心娛樂大事，同埋有幾鍾意煲大台劇。頭十大熱爆關鍵字當中，佔咗四個，同大台有關。Tvb與香港市民同在，真係已經入血入肉。<br><br>先睇睇十大熱爆關鍵字排名：<br>1．iPhone 6s<br>2．How－old－net<br>3．杜如風<br>4．武則天<br>5．我的少女時代<br>6．HKTV<br>7．大時代<br>8．張保仔<br>9．羅生門<br>10．Minions<br><br>竟然連《張保仔》都可以上到十大熱爆關鍵字，反而謝賢一巴車埋曾江度嘅《四個小生去旅行》就十大不入。Tvb三劇加埋杜如風，足證香港網民係幾咁關心大台。HKTV只佔一項，《導火新聞線》同《選戰》都打入唔到十大。<br><br>至於Google嘅「熱爆本地娛樂名人」，十大排名如下：<br>1．杜如風<br>2．袁嘉敏<br>3．麥明詩<br>4．司馬燕<br>5．羅霖<br>6．FFx<br>7．曾江<br>8．蔡思貝<br>9．陳瀅<br>10．李治廷<br><br>呢個榜，大台又佔五個。陳瀅，即係之前有份拍《MClub》飾演少女陳慧珊那個，作品寥寥可數，今年最爆應該都係出咗本「圖像文學」《半透明的舞孃》。巧sexy。蔡思貝應該就係9答學歷疑造假單嘢，曾江打入唔到十大熱爆搜尋，但就成為十大熱爆本地娛樂名人no．7。<br><br>都係嗰句。Tvb與香港市民同在。阿們。<br>咦…冇阿叻嘅？又冇吳若希嘅？華麗轉身嘅汪阿姐呢？典解嘅典解嘅典解嘅？</p></body></html>