<html><header><meta charset="utf-8"><title>隔牆有耳：腰患冇影響超人沖繩過聖誕 - 李八方</title></header><body><h1>隔牆有耳：腰患冇影響<br>超人沖繩過聖誕 - 李八方</h1><p>唔少政商界同港人離港過聖誕，長和主席李嘉誠亦唔例外，有讀者喺日本發現佢嘅蹤影。<br>從事金融業嘅Henry同女友去日本自駕遊，前日中午時分航班抵達沖繩那霸機場，辦妥入境手續就去拎行李，點知遇上本港首富李嘉誠（圖）。Henry同八方講，當時李超人雖然腰背微彎，但睇嚟精神不俗，身旁更有一名高大外籍男子貼身陪伴，睇嚟3個月前喺美國接受「腰椎管狹窄症」減壓手術嘅超人，冇受腰椎問題影響噃。<br>當時包括Henry在內好多香港人，都對超人「眼望望」，但估唔到超人非常平易近人，仲同香港人揮手及點頭示意。Henry仲話呀，超人身旁嘅外籍男子十分眼利，睇落似保鑣，對旁人警覺性好高：至於超人嘅紅顏知己周凱旋，就見唔到同超人一齊噃。</p></body></html>