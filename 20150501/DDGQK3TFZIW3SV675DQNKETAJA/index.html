<html><header><meta charset="utf-8"><title>【猛鬼休息室】電視台驚現咒怨童　三小生斷魂</title></header><body><h1>【猛鬼休息室】<br>電視台驚現咒怨童　三小生斷魂</h1><p>《毛管動》第8集的靈異故事，發生在電視台錄影廠大樓，一間永無日光的男藝員休息室。這小房間位置古怪，於大樓走廊凹處，當中沒有窗戶，長期沒陽光照入，陰氣集聚下曾鬧出不少怪事。<br><br>談及電視台男藝員休息室，不少行內人不寒而慄。今集三位主角都是電視台知名小生，他們在休息室裡發生過甚麼事？<br><br>小生一：「個休息室好邪，試過有次入去瞓覺，吩咐PA夠鐘入去叫醒我。我瞓瞓吓扎醒，見到過晒鐘，咪入廠問個PA搞咩？點知佢話入到去見我唔到，剩係見到......」<br><br>小生二：「我以前住得好遠，開劇休息時間得兩、三個鐘，惟有入猛鬼休息室瞓覺。我記得那劇集仲要係我第一次擔正做男主角， 成班訓練班同學都喺休息室瞓覺；瞓瞓吓，隔籬同事突然講嘢，好似鬼食泥咁，最恐怖係佢把聲變咗細路聲，嚇到成間房同事醒晒！幾日後嘅凌晨時分，我見到有個約七、八歲嘅小朋友站在門口，可是...... 電視台規定喺夜晚十一點前，所有童工都要離開…」<br><br>小生三：「有次我入去休息，我好清楚感覺到有人狂拍我腳板底；起初以為係同劇演員玩嘢，諗住嚇番佢轉頭，點知突然全身郁唔到，好似俾鬼壓，但我望勻全間房都無人…」<br><br>三人特徵：<br>小生一：歌、影、視三棲<br>小生二：緋聞女友不絕<br>小生三：曾獲最佳男主角</p></body></html>