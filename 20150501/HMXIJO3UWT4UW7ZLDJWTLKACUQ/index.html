<html><header><meta charset="utf-8"><title>春卷飛甩李思捷轉嗒6呎3巨人</title></header><body><h1>春卷飛甩李思捷<br>轉嗒6呎3巨人</h1><p>【銅鑼灣】「味之天使」王寶寶（春卷）跟舊愛李思捷離離合合，雖然春卷多番原諒男方偷食，可惜李思捷仍難改雜食本色，忍無可忍的春卷去年終於如夢初醒，徹底死心狠撇花心舊愛。擁33B樣靚身材正的她，前日與新歡十指緊扣在銅鑼灣拍拖，身高6呎3的男友猶如「復仇者」的變形俠醫，被牽着的春卷如小鳥依人，露出甜蜜笑容。</p><p>現年24歲的王寶寶與李思捷拍拖4年，41歲的思捷雖然比春卷大17歲，惟年過四張的他依然熱愛孔雀開屏，前年春卷宣告分手回復單身，但去年7月被本報撞破他們在「偷食」勝地圓方睇戲，兩人反覆離合疑似轉玩地下情，可惜思捷依然沉迷溫柔鄉盡情集女，分別跟陳雅倫、胡杏兒等傳出緋聞，最近又被爆搭上2012年港姐亞軍黃心穎，有指兩人因合作拍劇暗撻，早前黃心穎被發現登上思捷的七人車，返回男方位於何文田的寓所。<br>由於思捷多次被爆雜食媾女，去年尾春卷終於死心狠撇花心鬼。在英國出生長大的春卷，有日本人及蒙古人血統，精通英語、普通話、日語和廣東話，加上擁有33B、24、34的索爆身材，身邊不乏裙下之臣。今年2月，春卷自爆有圈外男友，正式與雜食男李思捷劃清界線，前日傍晚5時許，本報撞破春卷與新歡在銅鑼灣拖手拍拖，戴黑超的他身高6呎3，高大威猛，十足《復仇者聯盟2》的綠色巨人變形俠醫，與思捷的瘦弱身材成兩大對比。</p><p>拍拖唔再鬼祟</p><p>當時春卷和大隻男新歡在利園的Cova餐廳high tea，同行還有一位男友人，三人有講有笑食足個半鐘，最後由春卷男友負責埋單，離開時兩人拖手行去世貿中心，穿着背心裙的春卷與男友十指緊扣，大隻男戴黑超、cap帽、耳環打扮casual。由於男友煙癮起一手拖春卷一手揸煙，春卷就自己拿着兩袋戰利品，他嘆完煙後就幫女友攞戰利品，十分有風度。<br>雖然銅鑼灣人來人往，春卷懶理途人目光拖實男友享受拍拖樂，還情不自禁地望着男友露出甜蜜笑容，跟以往與思捷鬼祟拍拖完全兩個樣。其間有途人認出春卷：「呢個咪李思捷女朋友！」不過春卷和男友都沒有聽到，沒被影響心情。之後他們到了世貿中心，便失去了蹤影。</p><p>見過男友家長</p><p>昨春卷接受本報電話訪問，大方承認與大隻男拍拖，她開心說：「哈哈哈！都拍咗大半年啦，佢係商人，乜都有做。」春卷指男友姓文，是澳門人：「佢喺澳門住，平時我去澳門搵佢，或者佢嚟香港搵我。」記者指他身形高大，跟思捷完全兩個類型，春卷透露男友身高192cm，說：「係呀，唔覺得佢有啲乜問題，自己一直唔介意外表，冇一個男友係人哋覺得超級靚仔。」問有否與男友交代與思捷的過去？她說：「唔使交代，好多人都知，𠵱家開心就得。」<br>春卷大讚男友人品好，對她亦很好：「我哋性格一樣，兩個都係天蠍座。」還坦言已見男方家長，問會否閃婚？她說：「未去到呢個地步，佢好低調。自己覺得right time就得，以前想18歲結婚，之後冇諗。」<br>採訪、攝影：梁繼光</p></body></html>