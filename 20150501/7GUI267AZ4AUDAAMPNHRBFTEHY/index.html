<html><header><meta charset="utf-8"><title>求驗客手記：祖記四連霸只欠一分</title></header><body><h1>求驗客手記：<br>祖記四連霸只欠一分</h1><p>周三上演八場意甲聯賽，已經殺入歐聯四強嘅榜首球隊祖雲達斯，喺主場以3:2擊敗費倫天拿，只要再拎多一分就可以鎖定聯賽冠軍，意甲四連霸。至於「意甲亞視」帕爾馬就慘嘞，作客拉素淨吞四蛋之後，正式宣佈降班。</p><p>至於AC米蘭情況一樣唔多掂，周三喺主場1:3慘負熱拿亞，錄得兩連敗，但據聞教練恩沙基仲可以保住飯碗到季尾；與此同時，貝盧斯科尼將球會賣盤單嘢，亦可能喺呢兩日確定。其實貝老近年唔肯揼水，AC邊個教都係難搞。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>