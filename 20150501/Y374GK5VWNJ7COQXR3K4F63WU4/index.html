<html><header><meta charset="utf-8"><title>隔牆有耳：張華峰「政改通過股市升完就跌」 - 李八方</title></header><body><h1>隔牆有耳：<br>張華峰「政改通過股市升完就跌」 - 李八方</h1><p>早排「四叔」李兆基話，若然政改方案獲通過，恒指上望3萬點不是夢，仲話唔過股市走勢會「牛皮」，不過早排一邊同記者食飯，一邊入貨掃港交所（388）嘅經民聯立法會議員張華峰唔係咁睇，話如果政改一旦否決，個市會最多跌3日，但係跌完之後又會再升。</p><p>明日64歲生日嘅張華峰，佢班經民聯議員老友，好似林健鋒、石禮謙、梁美芬，就準備咗個蛋糕賀佢。張華峰話，佢生日願望係政改通過，佢話政改否決最多跌3日，同樣政改一旦通過，佢預計個市會升足3日，但係升完之後，又會跌番。總之通過與否，對股市嘅影響都係短暫，咁究竟四叔定張華峰準啲呢？6月表決後咪知囉！</p></body></html>