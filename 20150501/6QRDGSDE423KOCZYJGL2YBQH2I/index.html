<html><header><meta charset="utf-8"><title>封胸版《武則天》被惡搞心口落廣告</title></header><body><h1>封胸版《武則天》被惡搞<br>心口落廣告</h1><p>香港人食腦，所以處處都係商機，植入廣告更係無處不在。例如，平時搭巴士港鐵，一定睇過唔少。<br><br>既然連一刻逃離廣告嘅空間都冇，咁不如把心一橫，去盡啲，喺心口賣廣告！呢個idea係來自高登創意台。喺邊度賣？就係喺大台套封胸版《武則天》賣喇。<br><br>因為尺度問題，大台將套《武則天》加CG「封胸布」，一眾女角就由著露深坑嘅戲服，變封坑戲服。觀眾冇深坑睇喇，自然會將焦點落喺捉吓大台有冇漏網之「罅」啦。拿！就喺呢個moment，廣告商可以喺嗰塊「遮胸布」度落廣告喇，肯定有人睇到，而且仲可以分收費等級，主角收最貴，配角收平啲。想知效果如何？高登仔就做咗各式sample俾大台參考。呢個賺錢嘅方法，究竟得唔得呢？!</p></body></html>