<html><header><meta charset="utf-8"><title>求驗客手記：C朗變黑面神美斯又做老竇</title></header><body><h1>求驗客手記：C朗變黑面神<br>美斯又做老竇</h1><p>周三西甲，皇家馬德里喺主場3:0大勝艾美利亞，繼續保持落後榜首嘅巴塞兩分，全隊上下都開心，唯獨基斯坦奴朗拿度（C朗）塊面黑過包公，唔睇比數仲以為皇馬輸波。話說今場三個入球，都冇C朗份，原本第三球有機會係C朗入嘅，皆因傳波嘅「小豆」明顯想造就佢，點知艾比路亞截糊射入，C朗其後走入網狂抽個波發老脾，又唔同隊友慶祝。其實佢今季都試過因隊友搶佢風頭而發嬲，我求大俠勸佢盡快改吓呢啲小學雞行為啦！</p><p>至於以世界波先開紀錄嘅就係占士洛迪古斯，呢球左腳凌空勁射，靚嘅程度可以媲美舊年世盃對烏拉圭嗰球，今次到佢威喇。另外，C朗死對頭美斯周三就收到喜訊，佢女友安東莉娜喺instagram證實懷孕，將會為呢位球王誕下第二胎。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>