<html><header><meta charset="utf-8"><title>中環在線：朱克伯格參觀兵馬俑 - 李華華</title></header><body><h1>中環在線：朱克伯格參觀兵馬俑 - 李華華</h1><p>繼蘋果行政總裁庫克（Tim Cook）重陽節喺北京萬里長城登高後，facebook（fb）創辦人朱克伯格（Mark Zuckerberg）噚日就去西安跑步兼參觀兵馬俑，兩位巨頭仿似輪流介紹中國名勝古蹟。講到底，佢哋都係睇中中國呢個龐大市場啫！<br>朱克伯格近日喺北京清華大學授課，順手將相片上載fb是常識吧。轉過頭，佢噚日已經身在西安，佢話，每到一個新城市，都鍾意晨早周圍跑番幾個圈，醒一醒神先，今次去到西安亦唔例外，之後佢就去咗參觀兵馬俑嘞。<br>雖然fb至今仍然未能進入內地，但朱克伯格依然努力，似乎希望用軟功打入中國市場，好似早前佢出席美國總統奧巴馬為國家主席習近平舉行嘅國宴，就請習總為太太腹中B女起中文名，可惜被對方婉拒。睇嚟佢仍需努力。</p></body></html>