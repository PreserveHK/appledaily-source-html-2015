<html><header><meta charset="utf-8"><title>舉家嘆潮菜慶祝Suki搬4千呎大屋留床仔添丁</title></header><body><h1>舉家嘆潮菜慶祝<br>Suki搬4千呎大屋留床仔添丁</h1><p>徐淑敏（Suki）和老公黃浩（Kenny）前晚又全家出動過family day，他們到了上環尚興嘆潮州菜，同時慶祝Kenny胞姐Jenny牛一，他們醫飽肚後，Kenny抱住1歲多幼女Isabella離開，全家分坐3部座駕返家。<br>Suki和Kenny婚後密密生，家中人口急升，一家之主Kenny去年用了2,800萬買入大埔比華利山獨立屋，全屋面積約4,000呎，還豪花1,000萬重新裝修，預計12月入伙。曾修讀設計的Suki當然有為新居提出意見，她昨日在電話訪問中說：「裝修好多時會出現意見分歧，所以我哋將屋企劃分咗唔同區域，各自負責，老公（黃浩）鍾意煮嘢食，佢設計廚房同花園，我就客廳、囡囡房同主人房。」</p><p>心急入伙</p><p>看到新居設計甚有酒店風格，Suki坦承：「我同老公都鍾意住世界各地唔同酒店。」3女房間以Hello Kitty做主題，並有4張床，莫非Suki暗示再生？她說：「『吉床』放住雜物先，如果老公唔喺屋企咪我過去瞓囉。」Suki若然第四胎追仔成功，房間豈非要改動，她尷尬回應：「顏色可以隨時改啫。」對於新居裝修費過千萬，Suki說：「實際幾錢我唔知，不過裝修嘅嘢，成日會加多啲。」新居屋契有Suki名字嗎？Suki迴避話：「唔好講呢啲。」Kenny期待搬入新居，他說：「間屋搞咗成年，我都好心急。」<br>採訪、攝影：吳耀輝、黃曉程、楊定</p></body></html>