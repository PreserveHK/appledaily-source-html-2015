<html><header><meta charset="utf-8"><title>異動空間：反高潮怎應變 - 魏力</title></header><body><h1>異動空間：反高潮怎應變 - 魏力</h1><p>人行霜降前夕出雙降救市，憧憬兌現後好消息出貨。港股高開由頭掟到尾，形成300點的大陰燭。4月大時代開始，好消息通常就係轉角位，例如5月底基金互認、8月人民幣貶值救出口等，雙降後股市都係跌多升少，皆因經濟唔掂，中央先要落重藥，股市長期而言都要反映經濟狀況，現階段有糊食咗先無可厚非。<br>值得留意，黃金比率去睇，恒指由大時代高位28588點，跌至9月尾低位20368點，累計跌幅8,220點，以反彈0.382計，恒指可升至23508點，今日最高23423點，其實已相當接近，短線難免出現阻力，戰友不妨先take一浸profit，多增持現金，忍一忍手，等回落再補貨。另一方面，美國本周議息，雖然利率期貨指加息機率只有6%，但中歐近日先後開行水喉，A股近期亦顯著回穩，不排除是搶先一步做嘢，以抵銷儲局即將加息的影響。<br>今日歇一歇不作推介，但可留意中國支付通（8325）剛發出的通告，配股引入上海國資委擁有的陸金發及陸家咀基金，佔擴大後股本25%，完成後將成單一大股東。現價穩守配股價1.9元之上，可密切留意其短線走勢。<br><br>魏力<br> http://www.facebook.com/2012jason </p></body></html>