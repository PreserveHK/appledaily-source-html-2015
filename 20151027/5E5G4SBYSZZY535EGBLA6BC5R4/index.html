<html><header><meta charset="utf-8"><title>馮仁昭四圍超：吳君麗抽空探夏萍 - 馮仁昭</title></header><body><h1>馮仁昭四圍超：<br>吳君麗抽空探夏萍 - 馮仁昭</h1><p>吳君麗噚日同林建煇醫生去到新城，為下月中喺伊館舉行嘅慈善演唱出做宣傳，麗姐話會同林醫生合唱粵曲同流行曲各一首，林醫生今次仲請咗趙雅芝喺當晚開金口。講到夏萍姐喺屋企跌傷，麗姐話唔知呢件事，佢反問記者知唔知邊間醫院，佢話：「我會抽時間去探佢同慰問吓。」<br>撰文：馮仁昭</p></body></html>