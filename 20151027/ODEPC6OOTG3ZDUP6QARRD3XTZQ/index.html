<html><header><meta charset="utf-8"><title>輸了MK，不能輸票 - 陳也</title></header><body><h1>輸了MK，不能輸票 - 陳也</h1><p>區議會只得一票，為了自我增值，投票前這些日子，盡量揀同路人小商店購物。但我住近那一區無論藥材鋪或者水電店，這兩個月旗幟鮮明掛滿民×聯候選人的紅旗。在紅區裏想幫襯偏黃的小生意人，簡直無從入手，難怪網友說只能投白票。但白票只能溝淡鮮紅，變成強國人搶炒的玫瑰金！眼都冤。<br>區選不做任何論壇，候選人鬼五馬六九唔搭八，過往中產投票率不高，年青人超然冷感，區選最熱衷的死忠粉絲，是建制擁躉。今屆區選是雨傘運動後第一場角力，令人沮喪在，有66個建制派在「人到無求」下自動當選。小市民有票都唔使選，建制長做長hea，吹噓成功爭取，懶叻認屎認屁。有得揀的選民，卻又大罵泛民支持雨傘運動，將上唔到樓、搵唔到筍工、賺唔切人民幣第一桶金、威唔過強國土豪這些失意，賴係泛民作梗！區選，實實在在，是金鐘佔領區的延伸！公義道德、本土文化、言論自由的兩極爭拗，最終顯現在投票態度上。被毒罵阻人搵食、食過87枚催淚彈和胡椒警棍的年輕族，輸了MK和夏慤道，區選這一仗，你揀退？獅子山上，你對得住塞在床下底的眼罩頭盔嗎！</p></body></html>