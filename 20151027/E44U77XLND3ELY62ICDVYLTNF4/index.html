<html><header><meta charset="utf-8"><title>隔牆有耳：1蚊換湯包化「戾氣」 - 李八方</title></header><body><h1>隔牆有耳：<br>1蚊換湯包化「戾氣」 - 李八方</h1><p>中華廠商聯合會舉辦第4屆「香港食品嘉年華」即將由今個月31號至下個月8號喺葵涌運動場舉行。今年全場270個攤位分為健康有機、休閒食品、消閒生活等5個主題展區。廠商會會長李秀恒話，近期社會「好多戾氣」喎，希望搞吓活動促進社會共融，佢又話今年市道一般，保守估計入場人次都有20萬左右<br>市民當然關心有乜優惠食品推介啦，南北行參茸藥材推出1蚊換購價值180蚊嘅養生湯包套裝，只限10月31號、11月1、7同8號供應，每日限量20份。佢哋嘅聯營業務發展經理崔家權就話，今年市道一般，估計生意平穩啦，冇升冇跌，雖然佢同八方講，都有調整過售價，不過公司使多咗錢喺推廣層面吸引市民買嘢，所以都唔敢加太多。<br>嘉年華期間，大會每日都安排唔同主題嘅合家歡節目，包括由廚師李錦聯、米芝蓮食肆阿鴻小吃創辦人黎偉鴻嘅烹飪示範，長洲著名嘅拉糖師傅杜煥都會示範傳統拉糖工藝。</p><p>第4屆香港食品嘉年華</p><p>日期：10月31日至11月8日<br>時間：上午11時至晚上7時30分<br>地點：葵涌運動場<br>入場費：5元（身高1米或以下小童、65歲或以上長者及殘疾人士免費）<br>部份1元優惠：<br>南北行養生湯包套裝（原價180元，供應4天，每日20份）<br>西谷商事NicEasy100%北海道天然貝殼粉（原價158元，每日10份）<br>德成海味平山牌花菇（原價100元，每日10份）<br>資料來源：中華廠商會</p></body></html>