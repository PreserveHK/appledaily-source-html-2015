<html><header><meta charset="utf-8"><title>智勝雙雄：捧曼城「大」起屈福特 - STEPHEN、立民</title></header><body><h1>智勝雙雄：<br>捧曼城「大」起屈福特 - STEPHEN、立民</h1><p>歐聯分組賽抽籤，邊組最死亡先？曼城（圖）運氣似乎麻麻，抽中西維爾同祖記，出線16強可以嗎？<br>如果由英超表現睇，曼城今季似乎好有計，耶耶托尼加阿古路，場場跑多三兩步，球隊進攻多路數，入波多到數唔到。季初曼城要買「大」，包你贏到笑開懷。</p><p>祖記第一場就失蹄，表現絕對叫做失禮，今季走了不少主力，實力未明未可即食，意甲聯賽剛剛開始，觀望再買方為適宜！踢完今個星期聯賽，之後就到歐國外，球星未必去到盡，留力國家隊先用！大家買波要小心，唔好俾佢地呃親。今個星期繼續英超，希望踢完可以贏到笑！贏到笑！<br>曼城是唯一英超全勝球隊，入八球亦是最多，今場主場出擊入幾球不是問題。屈福特今季第一場賽和愛華頓表現好，主場反而縛手縛腳，球隊如果一心打反擊，就算最終落敗都有望在曼城身上「偷雞」，入球大細中位數在3.5球都可以買「大」。<br>另一場般尼茅夫對李斯特城，兩支非一線球隊對碰，推介入球「大」。李斯特城的反擊連熱刺都未能抵擋，上場英超贏韋斯咸4:3的般尼茅夫相信更難抵抗。信球隊在英超取得首勝後，入球會陸續有來，故入球「大」有望開出。<br>文：STEPHEN、立民</p></body></html>