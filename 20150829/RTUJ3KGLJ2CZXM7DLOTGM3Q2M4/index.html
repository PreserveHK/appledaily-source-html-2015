<html><header><meta charset="utf-8"><title>林建名78歲生日　傲兒BB坐主家席</title></header><body><h1>林建名78歲生日　傲兒BB坐主家席</h1><p>8月30日係大名娛樂老闆林建名78歲生日，噚晚佢旗下班「仔仔女女」包括最得寵嘅何傲兒，仲有戴夢夢﹑胡渭康﹑李思欣同老公范振鋒等都有去幫佢慶祝，咁多人，唔擺夠16圍邊個坐。<br><br>因為壽宴嘅主題係熱帶雨林，所以李思欣就扮成花樹妖咁去賀壽。至於傲兒BB就被安排同壽星坐喺舞台前嘅主家席，當胡渭康唱歌助慶時，佢哋都聽得如痴如醉。</p></body></html>