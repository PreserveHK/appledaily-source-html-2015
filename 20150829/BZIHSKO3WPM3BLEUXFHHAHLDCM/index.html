<html><header><meta charset="utf-8"><title>【專題籽】學生哥　頹食好滋味</title></header><body><h1>【專題籽】學生哥　頹食好滋味</h1><p>【專題籽：開學了】<br>頹，形容詞。可以拼成詞語頹廢、頹喪、頹然等等。反正就是帶負面意思，有唔多掂、了無生氣之意。學生哥飲食字典中，另有一個詞彙，名曰：「頹飯」。頹飯，意指冇賣相冇好餸冇營養的飯餐，頹飯雖然頹，卻因為便宜、醫到肚，成為學界非常受歡迎的lunch熱選。<br>頹飯便宜、款式簡單，對準學生哥胃口，一般由學校附近的良心小食店老闆提供。也因為這點良心，頹飯縱然頹，味道卻不差；而且，肯定足夠讓發育中的同學仔吃飽飽。</p><p>葵芳$13百變餐</p><p>同學仔的零用錢有限，又要買衫買鞋買模型打機追星追女仔，要慳得就慳，還未吃遍天下美食的他們往往選擇慳住食來省點錢。<br>葵涌廣場內的小食店「回味無窮」便以$13飯作招徠。$13，不夠我在茶餐廳買一杯奶茶，不夠中環OL買半杯星巴克，毫無疑問更不足夠讓大劉在福臨門付茶錢，但$13，卻足夠一個中學生吃飽一個午飯！</p><p>賺1蚊　拉上補下益學生</p><p>老闆陳生說：「因為附近有5、6間學校，見同學仔又不是很多錢吃飯，加上自己設有食品工場做得來，又有其他小吃拉上補下，便推出了平價飯。」平價飯在2008年金融海嘯時，只賣$9，後來才慢慢加價至今年的$13。「加價只因來貨價貴了，老實講，咁多年來我們的飯都只有$1利潤。」陳生補充。<br>雖然工夫多利錢少，陳生卻一點沒頹住做頹飯。他們的款式選擇可多！<br>餸菜有粟米肉粒腸仔熱狗腸肉醬獅子狗魚蛋燒賣煙鴨胸蟹柳……自家製醬汁有黑椒汁芝士汁日本豉油汁咖喱汁粟米汁茄汁滷水汁，還可以選擇要珍珠飯底、意粉底或者印尼撈麵底！吃一個午餐，像是會考（或DSE）的選擇題試卷！左搭右、右配左，可以演變出上千個變化，難怪每逢午膳時間都大排長龍。陳生還照顧同學，平常$6一串的魚蛋，在學生lunch time時間會推出抵食孖寶，買飯即可用$6換購魚蛋和腸仔各一串，有閒錢時正好為自己加餸。<br>我最愛的是咖喱汁，是陳生獨門自家秘方，用上超過24種香料製成。下午叫一碗咖喱魚蛋飯多汁，撈汁都已經滿足。</p><p>回味無窮<br>葵芳葵富路7號葵涌廣場2樓C83號舖</p><p>樂富$7淨撈麵</p><p>近年印尼撈麵大行其道，香濃惹味的撈麵早已成了學生「我最喜愛的午膳」之一。7仔的香蒜撈麵、小食店的袋仔撈麵都受學生熱捧。與多間學校為鄰的樂富成記美食，亦針對學生口味，以$7撈麵為主打。<br>店內的撈麵有兩款，一款是indomie印尼撈麵，麵餅和調味料都是原裝的，味道較濃，辣度比較勁。另一款則是老闆鄭生自創的，名為成記撈麵，跟車仔麵一樣可以選擇粗麵、幼麵、米粉、河粉、油麵、公仔麵，每次柯打老闆即撈即賣。<br>招牌撈麵由三個醬組成，包括蠔油、沙嗲醬和蒜茸，每樣加一點，撈撈撈，香味隨着熱氣飄出碗外，香噴噴！吃來鹹香惹味，有濃濃的蒜頭香。老闆鄭生說，很多同學仔省錢，$7一個麵便是一餐了。我說，同學們不要太刻薄自己，有時加多幾個餸，一來每個餸都不過三五七元，二來這兒的滷豬腸、豬紅、蘿蔔都好吃得很，吃飽一點，才有力撐過下午的課堂。</p><p>成記美食<br>樂富聯合道154號地舖</p><p>中大 $11繼續頹</p><p>大學時代最常吃頹飯，只靠一隻匙羹便可吃完飯餸，「食嘢都唔使用力」，符合大學生夠頹夠廢的生活準則。<br>中大新亞書院位處山頂，新亞同學懶得行，隨便踩住人字拖，便在宿舍對面的書院飯堂解決。收銀姐姐旁邊的餐牌，不難發現每日總有一兩個價錢超抵的快餐精選。指定的單餸，包一杯可樂或例湯，價錢不過$15（現加價至$17），是我當年每月月尾拮据時的救星。<br>要數可以與它匹敵，是崇基書院眾志堂的$11頹飯。飯堂甚懂生意之道，整體價錢差不多是全校最貴，卻提供一個平絕全校、或者是全港的精選西餐，腸仔、炒蛋、午餐肉、火腿任擇其三另配白飯，另可選黑椒汁、蒜茸汁及白汁，不包飲品，只在開學時供應，質素雖然麻麻，但因價錢極具吸引力，成了頹中之頹的中大經典飯。</p><p>眾志堂<br>沙田香港中文大學崇基眾志堂</p><p>新亞書院學生餐廳<br>沙田香港中文大學新亞樂群館梁雄姬樓地下</p><p>記者：陳詠敏、何嘉茵<br>攝影：陳永威、潘志恆<br>編輯：黃仲兒<br>美術：利英豪</p></body></html>