<html><header><meta charset="utf-8"><title>同明星做同事新一年最強喜事</title></header><body><h1>同明星做同事<br>新一年最強喜事</h1><p>新春喜羊羊，《亂噏》假期照常！<br><br>有冇諗過有一日，新嚟嘅同事係大明星，咁你會點？何嘉麗就試過做大明星呢個角色了︰「我離開娛樂圈、轉行返工嗰陣，個個同事都好似同我好熟咁。好處就係咁樣啦，唔好處就係成日有人嚟同我討論音樂！」<br><br>同事係前歌手，而你同佢討論音樂，係非常合情合理吧。試想吓如果Tree根做咗小編同事(小編按︰冇可能)，小編都會同佢討論吓英文啦，係咪？不過Ga Ga連轉咗行都要成日面對呢啲，又的確係幾煩人嘅︰「到後嚟我唯有夾硬同佢哋講，其實我唔係太鍾意音樂咋！就趕走咗佢哋！」唔知同事們有冇搵Ga Ga簽名呢？<br><br>星期三至日，新春版《亂噏24》精采回顧！返工日日要尖叫！？</p></body></html>