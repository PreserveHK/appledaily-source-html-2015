<html><header><meta charset="utf-8"><title>智勝雙雄︰必撐車仔三囍臨門 - STEPHEN、立民</title></header><body><h1>智勝雙雄︰<br>必撐車仔三囍臨門 - STEPHEN、立民</h1><p>新正頭來到，繼續祝大家羊年睇好波，贏到笑呵呵！大家這幾天在忙於拜年的同時，相信都會看到不少英超球隊為華人球迷送上新年祝賀，當中有的用上普通話，而最令人驚喜的，相信是維拉球員用「非常純正」的廣東話跟大家拜年，相信總比羅馬的「拜个早年」好吧！<br>外國人跟香港不同，農曆年是不會有假期，所以波還是會踢下去的。近兩季正值香港新年的英超賀歲波，沒有特別多入球賀年，「入球大細」只是「五五之比」(十一「大」九「細」)，當中只出現了三場和波，除「新年不和」外，主隊都佔上風，十七場分到勝負的比賽中，有十二場是由主隊勝出，看來新年大家都會給主人家兩分薄面。<br>近兩季只有修咸頓、車路士（圖）及阿仙奴可以在農曆新年檔期兩場全勝，未知好事成雙外，今季會否來個三囍臨門呢？<br>以上三支球隊，以車路士及阿仙奴今個星期贏面最大。車路士剛剛在歐聯和波，返回主場當然要贏波出氣。般尼作客太差，近三仗均輸兩球，雖然今場是[-2]賽事，但車路士有迪亞高哥斯達在聯賽復出，必求大勝一場「慶祝」，上盤可期。阿仙奴近五仗英超四勝，多位攻擊主力都大勇，即使下星期有歐聯賽事，都有足夠人腳輪換，作客水晶宮實力比對手好，近四次交手都贏波而回。<br>STEPHEN、立民<br>有線球彩台、智勝館主持<br>電郵：mailto:soccer64@cabletv.com.hk</p></body></html>