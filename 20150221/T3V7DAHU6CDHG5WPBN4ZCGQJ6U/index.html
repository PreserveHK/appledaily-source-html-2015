<html><header><meta charset="utf-8"><title>趣趣地：法卡奧轉運再做老竇</title></header><body><h1>趣趣地：<br>法卡奧轉運再做老竇</h1><p>曼聯前鋒法卡奧真係有「外父相」，佢老婆喺大年初一晚幫佢生多個女（圖）。佢喺instagram度宣佈呢個好消息，唔少球迷都戥佢開心，有人留言話，希望囡囡可以幫法卡奧帶番啲入球返嚟喎！法卡奧嘅大女喺前年八月出世，呢次係第二胎。法卡奧三年抱兩，至於助教傑斯就大展鴻圖，佢投資咗間以足球為主題嘅酒店，就喺奧脫福球場旁邊。足球酒店有超過一百間房，每間房嘅裝修都係同足球有關，由窗望出去，仲會睇到奧脫福門口；而酒店頂樓仲有個五人足球場！傑斯話，佢係歡迎任何球隊嘅球迷入住，間酒店會喺下個月正式營業。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>