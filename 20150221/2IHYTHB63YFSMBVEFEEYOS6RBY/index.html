<html><header><meta charset="utf-8"><title>【壹週刊】【新煮意】嗜甜黃紫盈　朱古力年糕打邊爐</title></header><body><h1>【壹週刊】【新煮意】嗜甜黃紫盈　朱古力年糕打邊爐</h1><p>【壹週刊】新一年有個好開始！食完豐富嘅開年飯，梗係要食埋個甜品先叫perfect啦！有冇諗過年糕都可以甜食呢？上集教大家煮咗個鹹嘅黃金炸芋頭糕，呢集就同大家整個年糕朱古力火鍋。新年收到咁多嘅朱古力賀禮，大派用場啦！<br><br>材料：<br><br>朱古力榛子年糕：1個 （約800克）<br><br>純朱古力 （55-63%）：300 克<br><br>淡忌廉：230毫升<br><br>生果：適量<br><br>棉花糖、果仁碎：適量<br><br>先用心型模將朱古力榛子年糕切割成心型，蒸熟備用。為咗令朱古力漿更順滑細緻，先將淡忌廉放入鍋內加熱，再加上朱古力煮至融化。之後將朱古力溶液加到火鍋裡，在鍋下以蠟燭加熱，保持朱古力成漿狀。最後將朱古力榛子年糕沾上朱古力漿，亦可依個人喜好加上果仁或碎糖裝飾。<br><br>小知識：<br>好多研究都指出食朱古力會令人開心啲，原來佢仲有抗氧化功效，不過只限於含70%可可或以上嘅朱古力，只有咁先含有抗氧化物質黃酮類。而白朱古力呢啲加咗大量牛奶嘅朱古力，抗氧化功效係零。所以識食嘅一定食帶苦嘅黑朱古力，開講都有話，吃得「苦」中苦，方為人上人！<br><br>鳴謝 : <br><br>場地提供：華人尚品<br><br>年糕提供：嘉饌尚品<br><br>服裝：Benita Fashion<br><br>髮型、化妝：Christopher Wong<br><br>指甲：Nails From HeART<br><br>iPhone版下載：<br> http://goo.gl/1SDaWF <br><br>Android版下載：<br> http://goo.gl/xfQS8D <br><br>壹週Plus網頁<br> http://nextplus.nextmedia.com/ </p></body></html>