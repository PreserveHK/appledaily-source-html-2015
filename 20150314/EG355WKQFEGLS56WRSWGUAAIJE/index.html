<html><header><meta charset="utf-8"><title>地板回收變傢俬揸fit人係纖纖女子</title></header><body><h1>地板回收變傢俬<br>揸fit人係纖纖女子</h1><p>做upcycling需要大量木材，客戶亦會擔心材料是否乾淨，不過Sue就話唔駛驚，因為多數傢俬都係以回收地板做材料︰「之前有個服務式住宅清拆，我哋回收咗佢哋好靚嘅柚木地板，所以我哋嘅木材唔係喺街度執嘅，用嚟做傢俬係冇問題！」<br><br>Tanya就好奇，女仔點會識做呢啲？「大家都見到一個弱質纖纖嘅女子，點解會同木或者係傢俬、甚至係工場拉上關係？」徐緣就從生意角度替阿Sue著想︰「以前唔係都有人咁做咩？我知道有啲老派嘅，當場喺你屋企用鋸床同你做傢俬喎！不如都講吓你個商業模式吖。」<br><br>阿Sue就話︰「對比o依家嘅實木傢俬，我哋嘅造價都唔係特別高，所以喺市場上都有競爭力！」對客戶嚟講，或者價錢唔係唯一指標，能夠令到地球死少一棵樹，其實已經係另一重意義啦！<br><br>星期五六日《亂噏24》！復wood升呢！<br><br>場地︰南葵涌服務中心</p></body></html>