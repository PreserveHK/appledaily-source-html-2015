<html><header><meta charset="utf-8"><title>隔牆有耳：梁麗幗宣佈收兵幫特赦組織籌旗 - 李八方</title></header><body><h1>隔牆有耳：梁麗幗宣佈收兵<br>幫特赦組織籌旗 - 李八方</h1><p>娘娘募兵注意！無論喺夏愨村抑或彌敦道都人氣爆燈嘅學聯前常委梁麗幗，終於喺千呼萬喚下宣佈收兵，新兵首個任務係把守港島各個重要據點，向所有路過嘅行人收集糧餉，募款最多嘅兵仔將可博得娘娘一笑！<br>為咗國際特赦組織（AI）四月四號嘅港島區賣旗日，娘娘再次拋個身出嚟吹雞，佢同八方講自己本身喺AI做緊實習，但籌旗當日唔喺香港，今次個任務每區需要至少幾百個義工，𠵱家都仲未夠腳，非常頭痕。聽娘娘講，AI為咗保持中立，唔接受政黨、企業同其他政治組織捐款，一句講晒冇巿民出錢出力嘅話就窮到燶，想響應娘娘號召，幫AI籌旗，請去 https://www.amnesty.org.hk/web/index.php/flagday2015/。 </p></body></html>