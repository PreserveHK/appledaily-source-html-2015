<html><header><meta charset="utf-8"><title>封窗「防鼠」  被質疑掩飾分屍謝臻麒反駁主控：你係咪幫我食老鼠</title></header><body><h1>封窗「防鼠」  被質疑掩飾分屍<br>謝臻麒反駁主控：你係咪幫我食老鼠</h1><p>【弒親碎屍案】<br>【本報訊】青年周凱亮涉嫌與友人在大角嘴殺害並肢解六旬父母案，次被告謝臻麒昨在庭上舌戰主控官。主控官直指謝用水泥密封單位的廚房窗，只為避免旁人得悉他們殺人分屍，謝聞言反應激動，揚言封窗只因老鼠多，更向主控官高呼：「你係咪幫我食晒啲老鼠吖？」當被質疑與周兩人買下四把鋸扒刀的目的，謝怒道：「唔通我同佢絕交呀？話『你買咁多把刀呀』？」<br>記者：楊家樂</p><p>被指智商較低的謝臻麒，昨繼續接受控方盤問，其間仍然以孩子聲線作供，但面對外籍主控官Michael Arthur的盤問時，多次反擊。<br>謝指用水泥密封廚房窗只因家中多老鼠，「有次屙屎，佢望住我，我望住佢」，更用手指比劃老鼠大小。暫委法官司徒冕插口說：「咁佢哋咪冇啖好食？」謝坦言家中不時有死老鼠，「有啲餓死咗喺袋度」，有次在屋主女友用作放高跟鞋的袋，「佢一想拎鞋就嘩一聲，入邊有隻死老鼠扁咗」。陪審團聽罷忍不住大笑，其中一人笑至面紅兼標眼水。主控官質疑謝封窗只為掩飾殺人分屍，謝激動地回應：「你係咪幫我食晒啲老鼠吖？你估我好得閒呀？我得閒都打機啦！」<br></p><p>稱發脾氣才認罪
</p><p>謝否認購買雪櫃藏屍，而為何店東在認人手續中認出他是買雪櫃的人，謝指自己之前經常找店東維修家電：「佢認得我有乜問題？」他更對主控謂：「你𠵱家唔係屈係乜呀？屈屈屈屈屈……」同時用手作拗斷東西狀。他否認明知購買雪櫃的用途，怒罵主控：「你係律師嚟，你大晒㗎！」<br>主控又問他知否曾有兩男子買在他家中搜出的斬骨刀，謝揚言不知：「我有千里眼，可以睇到周圍嘅嘢㗎？」謝自言腰痛，難以搬物，但當主控質疑他曾踏單車助周棄屍，謝說：「我唔可以踩單車，但我可以慢慢踩。」主控指警員已在會面錄影前事先警誡他，他謂忘記警員曾否警誡他：「你問我今朝講過啲乜，我都唔會記得，我記得唔記得，唔係我決定㗎！」對於警員是否公平及有禮，謝謂：「我唔知咩公唔公平……問我去唔去廁所同飲唔飲水，算唔算有禮貌呀？」<br>謝指後來覺得遭周誣衊、警員看來亦相信周，加上頭痛想睡覺，才會發脾氣亂認罪，事後已向警員道歉，「如果你話發脾氣要罰我，我冇辦法，我受」，但補充指「事實上我講完之後，跟住就真係有得瞓喇」。至於為何疲累卻不叫停會面，謝自言不會做令人不快或阻礙別人的事，又舉例指以前當保安時明明已連續開工四十八小時，但因應上司要求，即使疲倦得幾乎暈倒，仍會多做十二小時。<br>案件編號：HCCC376/13</p></body></html>