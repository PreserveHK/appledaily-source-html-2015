<html><header><meta charset="utf-8"><title>名門：張翡玶　浮華博物</title></header><body><h1>名門：張翡玶　浮華博物</h1><p>生於台灣的張翡玶有個富爸爸，出生後她曾經走遍新加坡、歐洲與紐約等地生活，自小已習慣周遊列國的Fei，畢業後曾於投資銀行工作，六年前決定來港定居，並為時尚品牌任投資工作，前年她放棄束縛的OL生活，開創自己的個人網站xoxoFei.com，跟大家分享時尚與生活點滴，Fei最愛旅遊，她日前接受本報專訪訪問時笑說：「我寧願去旅行，好過收手袋。我好享受自由嘅空間，去唔同地方可以體驗當地文化，最近一次去埃及，好難忘，我哋租咗隻帆船，遊尼羅河七日，可以欣賞當地風光，我自己好鍾意考古，見到金字塔，好似發緊夢咁，好感動。」</p><p>Hermès隨地放
</p><p>現年三十歲的Fei於紐約大學金融系畢業，她卻沒有承繼父親投資賺錢的衣缽，決定來港「吃喝玩樂」，為的是自己的生活網站，跟不同品牌合作，透過網站做好digital marketing。Fei居於金鐘的服務式住宅栢舍，獨自租住近千呎的單位，Fei表示正物色樓盤，準備在港置業，其實Fei家中每角落都放了名牌用品，房間地上更是放滿Hermès，Fei二十一歲時於巴黎旗艦店買下人生第一個黑色Birkin，自始便愛上了。收藏逾三十個Hermès，卻不會特別為它們保養，Fei說：「我鍾意佢哋夠classic、品質好好，無論旅行、平常出街，去任何場合都可以用得上。但係我唔會當佢哋好似baby咁，買一個貴嘅手袋嘅原因係用佢，唔會特別保養佢，花咁多錢買，當然係買佢哋嘅質素，越老越有性格。」 </p></body></html>