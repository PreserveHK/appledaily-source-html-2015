<html><header><meta charset="utf-8"><title>女兒被嚇喊　母斥示威者：似癲狗</title></header><body><h1>女兒被嚇喊　母斥示威者：似癲狗</h1><p>【本報訊】周日屯門反水貨衝突中，一對拖篋母女被包圍指罵，女童受驚大哭，引起廣泛關注。當日一度與示威者對罵的母親，接受訪問時強調自己是持香港身份證的屯門居民，絕非水貨客。雖然她也覺得水貨客造成滋擾，但批評示威者行為「好似癲狗，係咁吠、係咁咬」，比水貨客更影響正常生活。</p><p>認為問題出於教育
</p><p>屯門反水貨客示威者包圍辱罵拖篋母女事件，警方在周三已拘捕兩名涉嫌在公眾地方行為不檢的示威者。而事件中的母親接受《壹週刊》訪問，澄清自己絕對不是水貨客，持有香港身份證，「就算攞唔攞香港身份證，你咁樣對人就係唔禮貌」。她說自己也是屯門居民，多年來由打工仔變身成為老闆。無端受辱罵，情緒大受影響，一度關掉手機數天避世。<br>她在訪問中痛斥示威者：「你對政府有問題可以提出，但唔可以見到街啲人好似癲狗咁，係咁吠、係咁咬。」她認為學生行為過激，反映本港教育出現問題：「政府要重視一吓香港教育問題，啲學生太過激啦。你連自己國家、中國人都唔承認，點樣去做人？」訪問沒有提及其女兒情況。<br>作為屯門居民，她亦認同水貨客為居民帶來困擾，但認為大吵大鬧不能解決問題：「你可以向政府提出，政府要時間解決，唔係你叫人點做就要即刻做，人哋要時間解決。日日係到嘈，嘈到我哋好煩，我哋要正常生活嘛！」<br>■記者麥志榮</p></body></html>