<html><header><meta charset="utf-8"><title>網民點錯相　籲搗亂中山騷何韻詩累盧巧音捱鬧</title></header><body><h1>網民點錯相　籲搗亂中山騷<br>何韻詩累盧巧音捱鬧</h1><p>盧巧音下個月十八日在中山舉行一場個人演唱會，最近有網民分別在微博和facebook網頁「時聞香港」狂鬧盧巧音，指她反中亂港，還有面到內地賺人民幣，更呼籲大家千祈不要去盧巧音的演唱會，有網民揚言要帶幾個臭雞蛋狠狠地向台上狂砸，還列出三招：打佢、用屎淋佢、餵佢飲尿來對付四月份來中山開唱的「何韻詩」。<br>今次盧巧音躺着中槍，是因為網民誤將盧巧音當作何韻詩，無辜中伏的盧巧音接受電話訪問，被問到可會擔心，她理直氣壯說：「擔心就唔擔心，因為今次主要係返鄉下唱歌，好耐冇返過，同埋我主要嘢都係做啱本份，都係唱歌，其他嘢我唔係好理，都係交咗畀公司，所以唔覺得有啲乜嘢大問題。」</p><p>阿詩自覺唔好意思</p><p>何韻詩對於盧巧音慘被拖累，感到不好意思，亦不忘幽自己一默，她在facebook個人網頁留言說：「據說，昨天微博天國子民謠傳我要去中山表演，令大家情緒激昂非常，真係令人有點不好意思。總括來講，我的感想是，俾人認錯我係盧巧音咁多年，終於有人認錯盧巧音係我喇，yeah。」<br>之後何韻詩再連發另一段文，自我宣傳：「我在此澄清，我在中山暫時未有計劃開演唱會，另外，上海都冇，北京都冇……另，我最近期的演唱會在台北台中，四月一、二、三號，Reimagine Live Hocc，票價1600/1600/1600，只剩一號有票，歡迎內地粉絲來台北觀賞。」<br>採訪：皓騫</p></body></html>