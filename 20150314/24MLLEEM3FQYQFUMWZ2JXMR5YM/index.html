<html><header><meta charset="utf-8"><title>隔牆有耳：成立「減唐」委員會　梁振英又益自己友 - 李八方</title></header><body><h1>隔牆有耳：成立「減唐」委員會　<br>梁振英又益自己友 - 李八方</h1><p>政府噚日宣佈成立一個好翹口嘅委員會、就係「降低食物中鹽和糖委員會」。聽個名都知道，委員會係要向市民推廣低鹽低糖嘅健康飲食習慣，呢個咁特別嘅委員會，由食安中心首任專員麥倩屏醫生做副主席就唔奇，但個主席竟然要搵到有「公職王」之稱嘅陳智思做，咁就有啲奇。<br>至於委員會成員就乜界別人士都有，除咗有醫護專業團體、食物業界同教育界等，例如有內科教授、營養師多方面嘅專家外，最詭異、最令人費解嘅係，委員會竟然有傳媒界代表，當中都有唔少梁粉，好似傳媒人林超榮、曾公開撐梁但又曾倒戈嘅導演張堅庭等等，連前無綫新聞之花魏綺珊都有份。有政圈好事之徒講笑，呢個委員會目的係「減糖（減唐）」，所以搵梁粉唔出奇，至於「減鹽」用嚟做乜？「減落嚟啲鹽，梗係用嚟醃到陳智思冇得選特首，鬼叫之前成日有人話佢係下屆黑馬咩！」</p></body></html>