<html><header><meta charset="utf-8"><title>超儀家棟奪魅力獎</title></header><body><h1>超儀家棟奪魅力獎</h1><p>何超儀和林家棟等前晚到九龍灣出席香港專業電影攝影師學會周年晚宴，即場獲頒「攝影師眼中最具魅力男女演員」獎。超儀開心到不得了，她說：「由一班專業攝影師畀我，演員有幾努力，攝影師會好清楚。」對於同場的導演黃岳泰讚她不遲到不擺款，她說：「係呀，唔敢遲到，自己都好認真，拍戲好好玩，所以好投入。」</p><p>家棟有自知之明，今次攞獎不是靠靚仔，他說：「大家知我襟捱，可能幕前幕後都有啲推動力，態度感染到大家，咁就最具魅力。」他透露今年會開拍一部關於砵蘭街的故事：「係喜劇，係部有顏色嘅愛情故事，想搵王菀之做，但唔會要佢做番《金雞》嘅形象，另外一套想拍溫情，金像獎睇好王菀之拎新人。」<br>採訪：文國駿<br>攝影：陳俊強</p></body></html>