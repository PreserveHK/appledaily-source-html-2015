<html><header><meta charset="utf-8"><title>教你如何整喊港人 - 曾志豪</title></header><body><h1>教你如何整喊港人 - 曾志豪</h1><p>各位鄉親，穹頂之下，有錢大家賺，想去香港鬧喊香港人，賺提成，贏現金，跟住照做。<br>1）<br>提買樓， 提佢未買樓。<br>2）<br>提佢你都未買樓不過喺鄉下起咗一幢樓。<br>3）<br>提回鄉證，提佢無咗回鄉證。<br>4）<br>提佢無咗回鄉證但上面東莞開咗間新骨場期間限定有八折。　<br>5）<br>提iPhone X，提大陸上個月已經率先開售iPhone X，香港以後無得再炒。<br>6）<br>提新聞，提佢好鍾意睇香港嘅新聞。<br>7）<br>提佢好鍾意睇香港嘅新聞，因為睇落好有親切感。<br>8）<br>提佢估唔到喺香港都可以睇到廣東話版嘅CCTV。<br>9）<br>提港產片，提佢好鍾意睇港產片。<br>10）<br>提佢好鍾意睇成龍、王晶、高志森嘅港產片。<br>11）<br>提茶餐廳，提佢鍾意你屋企附近嘅茶餐廳。<br>12）<br>提佢好鍾意你屋企附近嘅茶餐廳，並且已經係微博推介咗叫各位鄉親嚟食。<br>13）<br>提日本。<br>14）<br>提韓國。<br>15）<br>提佢東京就嚟變成北京。<br>16）<br>提佢東大門就嚟變成東門。<br>17）<br>提大媽決定到時代廣場跳廣場舞。<br>18）<br>提蒼井空，提蒼井空是中國的，不是香港的。<br>19）<br>提特首。　<br>20）<br>提董建華做過特首。<br>21）<br>提董建華最近仲以為自己係特首。<br>22）<br>提梁振英係特首。<br>23）<br>提梁振英可能下屆都係特首。<br>24）<br>提一國兩制。　<br>25）<br>提港人治港。<br>26）<br>提高度自治。<br>收工，最後三句應該已經喊到收唔到聲。</p></body></html>