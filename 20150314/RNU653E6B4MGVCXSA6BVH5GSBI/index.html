<html><header><meta charset="utf-8"><title>趣趣地：一鎊睇謝四慈善賽</title></header><body><h1>趣趣地：一鎊睇謝四慈善賽</h1><p>利物浦兩大青訓產品謝拉特（左）同退咗休嘅加歷查（右），三月二十九日就會喺晏菲路球場搞慈善賽，好多球星好似蘇亞雷斯、杜奧巴、泰利等都答允出席撐場。周四謝四同加歷查就搞分隊儀式，唔知係唔係加歷查讓佢，謝拉特隊陣容就強好多，前線四大殺手有蘇亞雷斯、亨利、費托同賴恩巴布，謝四今次可以名正言順助攻畀亨利嘞；加歷查隊就有連拿把關，睇嚟呢位拜仁門將應該幾忙。呢場波門票就一早賣晒，有心球迷可以喺二十九號去利物浦官方嘅LFCTV畀1鎊（約11.6港元）睇直播，收益都係撥捐慈善活動。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>