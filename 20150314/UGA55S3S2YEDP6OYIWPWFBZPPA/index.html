<html><header><meta charset="utf-8"><title>做保險經紀「叫人唔好買保險」</title></header><body><h1>做保險經紀「叫人唔好買保險」</h1><p>【本報訊】被指智力偏低的謝臻麒，多番強調自己工作能力低且不諳英語，控方即呈上他的履歷表，揭露謝曾擔任主任級管理工作、考獲簿記會計中級資格，及做過保險經紀。謝聽罷逐一反駁，堅稱勞工處職員教他寫，強調全部工作均「做唔掂」，考試要「抄功課」才過關，更稱做保險經紀時「只會叫人唔好買保險，因為呃人」。<br>自稱中五會考全告「肥佬」的謝臻麒，先後做過十七份工作，包括較勞動的巴士站清潔、裝修師傅以至會計文員工作。他自稱英文差，「如果我有咁好英文就好，新西蘭女友就唔會話我冇用」。履歷表顯示他曾在仲量聯行工作八個月，任職管理費結算的會計文員，之後曾轉職擔任編更表及處理緊急事務的保安主任近一年，亦曾當地產、保險經紀及打字員等工作。<br></p><p>祈禱後忽然識中文打字
</p><p>其中仲量聯行一職，謝稱：「我原本見保安員，但佢（上司）話會計文員要走，叫我試吓頂……但我入錯晒啲嘢，俾上司鬧」；而保安主任一職，謝亦稱只屬掛名頂替。對於取得簿記及會計中級課程資格，謝辯稱全因「抄人功課」，升級試則因交白卷而未能過關。履歷顯示謝曾任保險經紀一個月，惟他謂：「若有人問，我只係會叫人唔好買保險，因為呃人！」陪審團聽罷即相視而笑。<br>謝被問及熟悉電腦技能時回應「若打字算係，咁我識囉」。他承認熟悉中、英文打字，每分鐘可打六十個中文字，但他自稱曾「祈禱求主教我」後，「唔知點解我一睇到個中文字，就可以『拙拙拙』咁打出嚟」。<br>■記者陳美莉</p></body></html>