<html><header><meta charset="utf-8"><title>台灣蜜遊後返港拖到實Kabby上喇英家度春宵</title></header><body><h1>台灣蜜遊後返港拖到實<br>Kabby上喇英家度春宵</h1><p>去年與天王郭富城因傳緋聞被封「新城嫂」的許雅婷（Kabby），她當時否認與城城撻着，據知年僅二十歲的她有個隱形男友，記者前晚在機場發現Kabby拖仔從台灣蜜遊返港，兩人出閘後毫無避忌十指緊扣，城城的情敵竟是現年二十九歲、男子組合Bro 5成員喇英（La Ying），今次的甜蜜旅程未有令Kabby叉足電，反而一臉殘爆返港。</p><p>返男友屋企</p><p>前晚七時許，素顏Kabby和喇英戴情侶帽前後腳出閘，不夠兩分鐘便合體拖實往搭的士離開機場，喇英體貼先叫女友上車坐定定，他負責搬行李，兩人下一站竟是到佐敦取車，喇英把行李過車，然後做柴可夫載Kabby過海到中環嘆拉麵。醫飽肚，Kabby未肯回家，還到附近Zara濕平，喇英全程做跟得男友，Kabby買夠才肯走，她拖着喇英在天橋漫步，隨後返男友佐敦寓所。<br></p><p>拍拖逾三年</p><p>據知，Kabby和喇英因為同門關係而譜出「雅英戀」，女方為保形象把戀情收埋，兩人拍拖起碼三年，他們甚少把合照貼上網以防洩「蜜」，喇英曾客串過多部電影，知名度不及女友，他近日已約滿離巢。Kabby和喇英拍拖斷正，昨日她在電話避忌說：「我終於可以搣甩『新城嫂』個名，哈哈哈，私人嘢唔想講咁多，希望大家留意番我嘅工作，我好快有新戲上。」<br>採訪：劉敏、吳耀輝<br>攝影：黃曉程、畢紹基</p></body></html>