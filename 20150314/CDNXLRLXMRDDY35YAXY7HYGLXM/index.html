<html><header><meta charset="utf-8"><title>村姑大娛塘：麥當娜谷碟重提被姦慘事</title></header><body><h1>村姑大娛塘：<br>麥當娜谷碟重提被姦慘事</h1><p>每逢有歌手或者演員有新作，佢嗰排就會特別多是非同新聞，就好似樂壇一姐麥當娜（Madonna）咁，唔知係咪因為佢最近出新碟《Rebel Heart》，就日日都有佢嘅新聞。早期佢喺英國Brit Awards表演仆親後已經做咗好多日頭條。佢日前接受名嘴Howard Stern電台訪問，又再重提自己十九歲嗰陣被強姦嘅慘事。<br>麥當娜話初時到紐約發展嗰陣太容易相信人，有日想打電話但係冇錢喺身，一名陌生男人借錢畀佢之餘，仲話畀佢上屋企用電話，然後就趁機會向佢落手。Howard問麥當娜當時點解唔報警，佢就話因為被強暴完感到被侮辱，唔想再多講事件。其實麥當娜兩年前接受訪問都有講過呢件事，當時佢話係被人喺天台用刀指嚇並強姦佢。有網民就認為麥當娜口供有些少出入，相當有嫌疑。<br>撰文：李村姑</p></body></html>