<html><header><meta charset="utf-8"><title>求驗客手記：泰仔愛回家球迷like爆</title></header><body><h1>求驗客手記：<br>泰仔愛回家球迷like爆</h1><p>「野獸」泰維斯愛回家返番母會小保加，終於喺上周六迎戰基爾梅斯嘅阿甲處子登場，一出場就受到主場四萬幾球迷熱烈歡迎；對佢推崇備至嘅馬勒當拿都有入場，仲以「多謝你為咗對小保加波衫嘅愛，拒絕更多金錢」嘅橫額贈慶。雖然泰仔喺呢場2:1勝仗有腳射門中楣，搞到食白果，又俾21歲隊友卡里利一腳「Rabona」鉸剪腳笠射金球搶風頭，但佢一樣咁開心，仲喺twitter上載全隊大合照兼留言：「感謝你哋令我夢想成真！」</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>