<html><header><meta charset="utf-8"><title>【馮仁昭四圍超】李治廷、盛君唔怕傳緋聞</title></header><body><h1>【馮仁昭四圍超】<br>李治廷、盛君唔怕傳緋聞</h1><p>羅寶文為幫旗下集團酒店宣傳，搵咗李治廷、盛君，仲有韓星李先彬等拍微電影《iclub酒店情緣》，噚日佢哋喺上環開工。羅寶文話李治廷係自己心目中最佳男主角，劇本亦係為佢度身訂做，不過片酬就好貴。李治廷即刻話：「唔係好貴，係朋友價啫！」李治廷同盛君演情侶，私下交換咗微信，佢哋都話唔怕因為咁樣傳緋聞。<br>撰文：馮仁昭</p></body></html>