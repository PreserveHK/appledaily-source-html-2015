<html><header><meta charset="utf-8"><title>求驗客手記：李城躉押中千倍冠軍</title></header><body><h1>求驗客手記：李城躉押中千倍冠軍</h1><p>李斯特城做到英超聖誕冠軍，相信唔少人都大跌眼鏡。有位叫基華（圖）嘅李城擁躉，季前喺英國博彩公司Ladbrokes落注五鎊，博李城做聖誕冠軍，賠率冷到1,001倍，相信都係諗住撐吓愛隊，點知上周六李城作客贏愛華頓，提早落實聖誕冠軍，足足賺咗5,000鎊（約5.8萬港元），可以過個豐盛嘅聖誕節嘞！</p></body></html>