<html><header><meta charset="utf-8"><title>趣趣地︰高帥離蜜蜂鋪路入「城」？</title></header><body><h1>趣趣地︰<br>高帥離蜜蜂鋪路入「城」？</h1><p>多蒙特周三宣佈，仲有三年合約嘅教練高路普（右）會喺季尾提早離隊。幫蜜蜂兵團贏過兩次德甲同一次德盃嘅高路普決定結束同球會長達七年嘅賓主關係，全因蜜蜂今季德甲成績太差，只排第10兼比榜首拜仁慕尼黑少37分，佢認為係時候變一變；而佢愛將根度簡隨即喺社交網站多謝佢。之前有指佢離隊後會放一年長假，佢就話冇咁嘅事，不過都會唞一唞。雖然呢位47歲德國籍教頭表明未同任何球會接觸，但外界預測，佢好有機會去英超接受新挑戰，接替處於被炒邊緣嘅比歷連尼執教曼城，上任賠率熱至1.73倍。至於高路普喺多蒙特嘅位置，或由緬恩斯主帥杜曹接替。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>