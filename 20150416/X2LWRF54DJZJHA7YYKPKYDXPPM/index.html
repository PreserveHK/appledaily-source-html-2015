<html><header><meta charset="utf-8"><title>隔牆有耳：民記有個翻版梁朝偉 - 李八方</title></header><body><h1>隔牆有耳：<br>民記有個翻版梁朝偉 - 李八方</h1><p>噚日網上瘋傳一張poster，係民建聯社區幹事葉子弘喺fb上載嘅傳單，內容係佢同西貢區議員陳國旗25號會同將軍澳街坊到PopCorn STAR Cinema睇《復仇者聯盟2：奧創紀元》；市民如果要攞飛，要填表答問題，題目係「以上圖片中的人是誰？」附圖則係黃色衫嘅四眼仔，答案選項包括葉子弘、郭富城、梁朝偉（圖）及劉德華。<br>網民留言話，「佢唔係覺得自己似呀？」相信答案在心中。八方問過葉子弘，佢話搞呢個問答比賽希望人人有獎，「一定唔會有人搞錯」。咁佢自覺同呢3位靚仔似樣嗎？「冇可能，雖然我哋真係有一個共通點，就係大家都係男人」，笑言唔介意網民攞嚟笑。</p></body></html>