<html><header><meta charset="utf-8"><title>巧驚驚呀！馬王威爾頓　面對重大不利數據</title></header><body><h1>巧驚驚呀！<br>馬王威爾頓　面對重大不利數據</h1><p>今年總獎金二千萬港元的一級賽2000米女皇盃4月26日舉行，澳洲賽駒「模範駒」和英國代表「紅色禮物」剛於上周六在澳洲蘭域馬場2000米一級賽女皇伊利沙伯錦標跑獲冠、亞軍，正好為香港之行壯行色。兩駒今次將與日本的「善得福」和法國的「烈日當空」組成實力強勁的外隊軍團，與港隊賽駒一較高下。<br>對上屆盟主香港馬王「威爾頓」來講，最致命數據係女皇盃自2001年升格為國際一級賽以來，共有六匹香港馬合共曾勝出七屆女皇盃，最叻係2007及2010年兩奪錦標嘅賭王何鴻燊愛駒「爆冷」。要留意該七屆女皇盃本港馬盟主，共通點係喺之前同一季嘅較早時間，並無遠征杜拜，在港留力一心爭女皇盃，換言之從來冇香港馬跑完杜拜後，能隨即贏女皇盃。<br>今屆「威爾頓」則剛跑完2400米杜拜司馬經典賽，消耗大量體力，如今返港冇耐操練唔算完整，始終本港馬較少飛來飛去，唔同「模範駒」、「紅色禮物」呢啲外國馬，慣咗四圍去穿州過省唔同國家作戰，所以必受熱捧嘅「威爾頓」大家真係要小心，咪以為佢喺今季初香港盃贏過「模範駒」，級數一定高晒，其實「模範駒」之後不斷進步，已經唔係季初嗰隻馬咯！</p></body></html>