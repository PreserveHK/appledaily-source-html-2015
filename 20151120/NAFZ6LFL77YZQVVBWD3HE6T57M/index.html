<html><header><meta charset="utf-8"><title>王菀之同軒仔攬攬錫唔畀Eric So捧場</title></header><body><h1>王菀之同軒仔攬攬錫<br>唔畀Eric So捧場</h1><p>張敬軒和王菀之（Ivana）前晚在會展舉行《拉闊音樂．劇場版》，今次找來林嘉欣擔任特別嘉賓，軒仔和Ivana飾演一對情侶，雖然Ivana即將成為人妻，不過她在台上不避忌地與軒仔打情罵俏，其中一幕Ivana與軒仔面對面兼被錫額頭，甚至被軒仔從後攬實唱情歌和錫面，感覺溫馨。未知是否待嫁心情太興奮，Ivana演出時多次出現甩漏，結果當然又被軒仔取笑：「叫咗你開騷前唔好食咁多飯喇！知你結婚喇，都唔使咁開心，呢幾日綵排見到你個樣好似烚熟咁。」不過Ivana解釋只是為兩人十年後再合作而感開心。最後他們合唱《老了十歲》時，因歌詞提到「被別人狂追更成為伴侶」因太過應景，軒仔搞笑地說：「呢首歌道出我心聲！」</p><p>聞蘇太冧爆</p><p>完騷後接受訪問，聽到大家稱她做蘇太的Ivana，表現冧爆，但她透露未婚夫Eric So沒有來捧場：「佢都有問我嘅，但係我覺得有啲尷尬，因為知有好多朋友嚟。」問她是否怕台上打情罵俏激親男友？Ivana笑言：「我哋平時喺佢面前仲sweet！我好鍾意同軒仔演出，好放心。」軒仔亦說：「佢男友點激都唔嬲。」再問到婚禮詳情，Ivana說：「軒仔話我請唔請佢都會到，我哋都係一切從簡，只係屋企人食餐飯，會有簽紙儀式同向雙方家長斟茶儀式。」<br>另外，今次只負責演出的林嘉欣，坦言很開心，問她為何不唱歌？嘉欣笑說：「一定唔會唱，唱歌對我係太遙遠嘅事。」至於金馬獎的準備工作，她則說：「好期待，希望完咗頒獎禮可以食餐勁，不過老公唔會去，佢喺度反而有壓力，留喺屋企睇電視，我會平常心出席，當朋友敍舊。」 <br>採訪：王連連<br>攝影：沈健程</p></body></html>