<html><header><meta charset="utf-8"><title>青心直說：撈底十字箴言 - 胡孟青</title></header><body><h1>青心直說：撈底十字箴言 - 胡孟青</h1><p>本來變回慢牛的瘋牛，何解會變了蝸牛？有種看法，不因為官府吹牛，而是因為剛疑似過身的牛本來就是一隻無中生有、政策打造的基因牛，基因牛本來就短命，有關人士未料基因牛出現了巨牛症，勒不住，因欠缺牧牛經驗，稍一不慎，力度過大，勒牛變屠牛。換個角度，也可以這樣看，若未有試圖或企圖去勒住隻超級無敵巨無霸，牠亦將因亂衝亂撞死路一條，甚至被更暴力無情的方式處置，傷及更多無辜。美國救市亦不見得輕手，兩害取其輕吧！</p><p>中船翻炒有肉食</p><p>這個年頭，是非黑白對錯早已顛倒，讀書越多可能搵錢越少，難得有心立志作育英才卻慘遭背棄；履歷越貧乏，越容易煉成甚麼專家、股神、股聖，慘得過吹得起兼有人信，一場股災，信者即早登極樂，損手爛腳還可以扮冇事。好多嘢都不由得你和我去揀，A、B、C餐任揀一款，你都可以感覺有得揀如同冇得揀；身邊人來人往人山人海，你亦可以感覺孤獨冇朋友；非與莊家為伍、同枱食飯，何來洞悉財技變法，所謂拆局，亦只是根據同一族類前人之手法翻版炮製而已，毫無新意。<br>經濟股市悶局一場，雖說圖表派仍不難有用武之地，電訊、豬肉、一帶一路也可跟紅頂白炒一番，惟看政府頂層大地震就更刺激，起碼行家昨天午後飯後打賭全日成交能否過800億元之際，眼見政情變幻，精神亦為之一振。老實說，如果可以揀，好多香港人情願揀另一個劉x華做局長，得唔得都叫做有個台型，夠養眼，反正誰坐這個位又會有分別嗎？<br>昨天政壇地震之時，自己還因為在參加《美味日本祭》試食會上，美食當前，一時未能分心，誤以為是另一位垃圾會政客乜乜威劈炮，心想沒有可能吧！凡有公用事業一舉手一投足一加價一超支，都會成為表演良機，點捨得走！再看清楚，原來是另一位乜乜威，就算叫阿威，有得威又有得戴頭盔，船要沉，唔輪到你揀，正如市要跌，一樣不由分說，斬！<br>驚惶過後，內地私募大佬最like板塊，原來離不開仍是互聯網、醫療和軍工，軍工股中，真正已獲注資的就只有中船防務（317）一家，翻炒上落都有肉食。分享撈底高人送贈的十字箴言：「沉悶時收集、亢奮時散水。」<br><br>胡孟青<br>獨立股評人</p></body></html>