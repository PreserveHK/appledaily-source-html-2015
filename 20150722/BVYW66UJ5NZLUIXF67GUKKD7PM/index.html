<html><header><meta charset="utf-8"><title>馮仁昭四圍超：Jeana考車肥佬　傷心抱頭 - 馮仁昭</title></header><body><h1>馮仁昭四圍超：<br>Jeana考車肥佬　傷心抱頭 - 馮仁昭</h1><p>噚日全日落雨濕濕，免得過都唔願出街，但喺下午3點幾，見到何佩瑜（Jeana）現身喺沙田小瀝源駕駛學院，原來佢去咗考車牌，見佢起初都信心十足，喺出發前，教車師傅仲幫佢抹乾車頭玻璃嘅水，等佢睇得清楚啲，第一part考佢窄路掉頭同泊位，佢揸得非常慢，個位仲歪咗少少㖭！</p><p>衰泊位騰晒雞</p><p>之後Jeana就揸出街進行路試，大概20分鐘左右就返番學校，見佢落車個樣鬼咁緊張，之後就入咗間房等結果，5分鐘後佢走返出嚟，雙手抱住個頭，究竟結果係點呢？噢……原來係泊車肥咗佬，所以就即刻走咗去約補鐘兼再排期補考。<br>Jeana見到記者仲笑笑口咁話：「我係成功嘅相反詞，肥咗佬！我唔合格呀！我爭個泊位，做錯咗個步驟，跟住成個人就騰晒雞，其他都OK，下次要補考。」之後佢就坐的士走。<br>撰文：馮仁昭</p></body></html>