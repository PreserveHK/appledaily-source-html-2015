<html><header><meta charset="utf-8"><title>夥湯鎮業孖仔爭飯食林俊賢34C囡囡　逆父意闖模界</title></header><body><h1>夥湯鎮業孖仔爭飯食<br>林俊賢34C囡囡　逆父意闖模界</h1><p>現年54歲、消失娛樂圈接近20年的林俊賢，去年秘密接拍電影後，早前又為應采兒監製的網劇開工，明顯為鋪排復出。不過，他與首任太太生的女兒林鈺洧（Denice）想入行當模特兒，卻遭他以經濟封鎖來拒絕，入行心切的Denice，原來懶理父親反對，本月初已自行簽約熊黛林經理人Kim，成為公司力捧星二代女模，下月12日更會夥拍湯鎮業一對孖仔湯君慈及湯君耀，殺入模界爭飯食。</p><p>繼翁靜晶27歲女兒劉萬儀有律師不做，晉身模特兒之列，又嘗試做記者，到電影節訪問荷李活巨星，以及索爆「星二代」上山詩鈉囡囡Hilary，未入行已被品牌爭相邀合作；兩位80年代當紅小生林俊賢及湯鎮業，各自今年同樣20歲的仔女，亦已蓄勢待發，以「最強星二代」身份做模特兒。</p><p>簽熊黛林經理人</p><p>現年20歲的Denice，是林俊賢與首任中英混血兒太太所生，但她與爸爸林俊賢曾有10年沒有見面，6年前才再相認。據知，擁有43吋長腿及34C豐滿上圍的Denice，一直恨入娛樂圈，早於兩年前亦有公司向她招手，惟Denice當時嫌自己身形未夠弗，加上林俊賢極力反對，認為她只是三分鐘熱度，辭職入行最終會令原本的保險工作都失掉，故不惜使出撒手鐧，以經濟封鎖來威脅囡囡，希望她能安份守己留在保險公司工作。<br>不過，入行決心極堅定的Denice，原來在本月初已簽了熊黛林經理人Kim的模特兒公司Style，Kim亦有在facebook上載與Denice一齊影的相片，歡迎她加入其公司。Denice早前與湯鎮業一對孖仔，包括大孖湯君慈（Bruce）及細孖湯君耀（Chris），為下月天梭錶活動拍攝硬照，Denice笑言：「初初以為做模特兒影相一定要不停換甫士，但攝影師今次只要求我hold住唔好郁，反而係考我耐性。」</p><p>細孖見Denice勁緊張</p><p>今次拍硬照，大孖Bruce在現場負責搞氣氛，教細佬Chris要主動輕撫Denice手臂及搭對方膊頭，還笑細佬艷福不淺，令Denice聽到都忍不住大笑。Chris其後自爆：「啱啱見到Denice真係好緊張，有啲不知所措，佢好高又係混血兒，可以話係天生模特兒，令我好有壓力，完全唔知擺乜嘢甫士，好彩阿哥提我。」另外，Bruce及Chris指一年只會返港兩次，在聖誕節期間會再返港，到時是否會接工作則仍未知道。<br>現年54歲林俊賢於82年無綫藝員訓練班畢業晉身無綫，87年擔正劇集《男兒本色》成名，曾參演《名門》、《豪情》及《巨人》等劇集，同時在影圈及樂壇發展。94年林俊賢與混血女友在英國秘婚，太太為他誕下現年20歲長女Denice，長女出生後一年多兩人便離婚收場，林俊賢亦淡出娛樂圈，及後他的另一位女友為他未婚懷孕誕下次子。<br>採訪：小米</p></body></html>