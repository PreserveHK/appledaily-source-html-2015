<html><header><meta charset="utf-8"><title>睇吓鮮：沒有自由行以後 - C+B</title></header><body><h1>睇吓鮮：沒有自由行以後 - C+B</h1><p>記得有位尊貴立法會議員形容香港係中國嘅富二代，作為富二代最驚係乜嘢，唔使問都估到係爸爸閂水喉。2003年香港落實自由行，着實令本港走出沙士陰霾，零售、飲食同旅遊業齊齊受惠。十幾年來隨自由行人數遞增，衍生水貨客等社會問題。<br>而家輪到零售業轉差，有人歸咎於自由行人減少。舊年香港六千幾萬旅客中，強國自由行佔78%，但香港沒有了自由行唔使驚，因為仲有Hong Kong Sevens！<br>國際7人欖球賽係香港數一數二體壇盛事，每年都迫爆銅鑼灣同中環蘭桂坊，日頭入政府大球場睇波，夜晚再到灣仔或者蘭桂坊繼續狂歡。而蘭桂坊生意亦因為賽事受惠，每年三月收入平均升25%，商戶寄望今年生意可做多35%。適逢今年有Art Basel等大型藝術活動，估計增強訪港旅客嘅吸引力。<br>大家唔好以為係ABC或者外國人先鍾意睇欖球，舊年賽事吸引咗唔少強國富戶嚟湊熱鬧。有調查發現上年去國際七人欖球賽嘅強國人，平均年薪有58.15萬元人仔，折合72萬港紙。而其他國家旅客嘅平均年薪都只係得69萬港紙。<br>聽講今年國際7人欖球賽事，事開幕有場功夫rugby表演。今次大會又預期球迷喺三日賽事消耗1.1萬隻熱狗，但係銅鑼灣之友話，識得食，一定係幫襯禮頓道嘅丹麥餅店。<br><br>C+B<br>本欄逢周一刊出</p></body></html>