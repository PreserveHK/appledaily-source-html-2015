<html><header><meta charset="utf-8"><title>舖位掀跌市第二波</title></header><body><h1>舖位掀跌市第二波</h1><p>【專家意見】<br>英皇鐘錶珠寶（887）擬棄租舊舖，位於波斯富街與羅素街交界的大單邊，屬於銅鑼灣黃金地段的「橋頭堡」，位置靚到無得挑剔，業界人士指，若真的棄租，反映舖市進入跌市第二波，再差落去就推展至下一階段要裁員。</p><p>下一步要裁員</p><p>工商舖出身、熟悉舖市的美聯集團董事總經理黃子華表示，「英皇租咗嗰個舖位好多年㗎啦！如果連舊舖都棄守，咁就好大鑊！比唔開新舖的嚴重性大好多」。他指，舖市下跌分三個階段，第一階段是停止擴展新舖，第二階段是棄守舊舖，第三階段是裁員，目前正是第二階段。他比喻：「情況同人一樣，如果近期手緊冇錢，咪食少啲飯囉，但𠵱家衰到唔單止食少啲，仲要連舊有開支都削」。<br>他指，自由行訪港數字下跌，內地豪客不再，從本港多間零售集團近期公佈銷售情況，已反映零售市道的慘況，加上早前反水貨客行動，進一步影響內地旅客訪港，令本港零售雪上加霜。他預期，本港核心區一線舖位租金，今年至少按年跌10至15%。<br>銅鑼灣除了核心地段暴增至15個吉舖之外，租金已轉勢向下。如之前由九龍表行租用的波斯富街77至83號地下P舖，原租金33萬元，於上月到期後已結業。曾以37萬元放租，近日只以26萬元租出。</p></body></html>