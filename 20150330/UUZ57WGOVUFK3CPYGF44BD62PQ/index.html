<html><header><meta charset="utf-8"><title>𡃁模開婚紗店　利用名氣賺錢</title></header><body><h1>𡃁模開婚紗店　利用名氣賺錢</h1><p>【創業Startup】<br>有藝人以知名度為個人品牌打響名堂，亦有人為創立自家品牌而當上兼職模特兒，為品牌賺取名氣。<br>80後簡幗儀（Lilian Kan）自小立志創立個人婚紗時裝品牌Kanalili，除了因此入讀理工大學時裝設計系碩士外，更於在學時就當上兼職模特兒，「自己性格好唔啱做model，但知道做咗model可以識多啲行內人，無論攝影、化妝，同時裝都息息相關」。</p><p>贊助明星晚裝　提升形象</p><p>簡幗儀畢業後在一間婚紗公司擔任設計師，一年多後儲夠經驗及本金，即「瞓身」在中環擺花街開設婚紗晚裝舖頭，身兼設計師、模特兒及老闆三個角色於一身，「完全係破釜沉舟。」幸而6位數的投資額在數個月內已能回本，「大家知道呢個model開咗舖，有好多網絡上留意我嘅人都會嚟睇吓。」不單以模特兒身份吸客，她亦贊助不少明星穿上品牌晚裝，「好多人覺得明星着過就係靚，都幫到提升品牌形象」。<br>品牌以婚紗作起步，她解釋，「一個女仔最靚係着起婚紗晚裝嘅時候，記憶更清晰。」但選購婚紗的客人不會有回頭客，故此她逐步推出更多便服及童裝擴闊客源。「平嘅衫我會賣得更平，貴嘅就更貴，想mass一啲，擴大客群」。<br></p><p>推攝影服務吸客兼宣傳</p><p>Kanalili的婚紗較市價略貴，租一件婚紗入場費逾8,000元。她認為婚紗市場競爭激烈，「我賣嘅係設計同質料，用真絲做，設計其他人冇。如果做平價婚紗就唔使做」。<br>她亦利用做模特兒建立的網絡，開設化妝師及攝影師搞婚紗攝影一條龍服務。「舖頭搬咗去荃灣之後，搬下啲位就做到studio影相。」雖然這類服務因要與化妝師及攝影師拆賬，其利潤較低，但她相信增值服務有助吸客及收宣傳之效。<br>簡幗儀期望未來可將品牌打造成lifestyle牌子，「由一個女仔童年，到大咗返工、結婚至大肚，我都提供到唔同服飾畀佢哋」。<br>她形容，搞時裝生意是一條不歸路，「我賺到嘅錢都要不斷擲返入去發展品牌，始終時裝品牌係要時間慢慢建立。」她建議有意入行的人，要確保有決心才創業。</p></body></html>