<html><header><meta charset="utf-8"><title>杜德偉獲「撞樣安」捧場</title></header><body><h1>杜德偉獲「撞樣安」捧場</h1><p>杜德偉（Alex）的紅館騷「極杜世界巡迴演唱會Part II」前晚尾場，捧場的包括與Alex撞樣的許志安、張衞健、梁漢文、蔡一智和鄺美雲等。<br>徐小鳳亦是座上客，她與Alex互笠高帽，小鳳姐並笑說：「聽講你會除衫喎，我都係唔坐咁前。」Alex回敬謂：「呢度你最大，你話咩咪咩囉。」小鳳姐笑說：「可能呢個圈子中我最大，但我哋個樣都係差唔多啫，我𠵱家心境上幼稚，但任何人喺偶像面前都係幼稚㗎啦！」引得全場大笑。<br>表演嘉賓方面，除繼續有呂方外，李玟（CoCo）則擔任壓軸表現嘉賓，與Alex又唱又跳《信自己》。全晚高潮當然是Alex唱《脫掉》除剩三角褲，完騷後歌迷仍不捨得走，最後Alex要穿浴袍再encore，他跟fans說﹕「I love you！」。<br>撰文﹕嵐山</p></body></html>