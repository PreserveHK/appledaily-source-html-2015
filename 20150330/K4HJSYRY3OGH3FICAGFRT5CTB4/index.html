<html><header><meta charset="utf-8"><title>《五個小孩》重燃老師鬥志千嬅謝票：幸福唔係必然</title></header><body><h1>《五個小孩》重燃老師鬥志<br>千嬅謝票：幸福唔係必然</h1><p>楊千嬅、古天樂與五位可愛女童星主演、陳木勝監製和關信輝執導的電影《五個小孩的校長》越映越旺，票房節節上升，前日單日票房收了263萬，上映十天票房累積約1,300萬，成績驕人，昨日寰宇電影公司特別安排台前幕後代表，包括導演、監製、千嬅和片中三位可愛小演員去到奧海城戲院謝票。</p><p>觀眾睇到喊</p><p>昨日戲院所見，不少家長帶同小朋友入場，部份人完場後感動落淚，千嬅在現場感受到觀眾對這部電影有很高評價，心情好激動，她表示：「其實要感謝佢哋（觀眾），因為有好多老師帶學生入場睇，佢哋嘅感想都好令人感動。有位老師話自己已經滑晒牙，打工好辛苦，不過睇完部戲就記起自己點解要讀師範，其實呢位老師已經60幾歲。」<br>問到有否想過電影會帶來如此影響，千嬅說：「冇諗過，證明香港人仲係好有愛心，好關心自己嘅地方。」</p><p>如願助元岡</p><p>對於呂麗紅校長透露透過電影，令到更多人關注元岡幼稚園存亡，不少善心人捐錢給學校，元岡終於有經費擴建和增加學額，千嬅昨日得知後，十分高興說：「知道有人捐款係最開心，咁可以幫更多小朋友返學，我更高興係做到一件事令更多人關心，呢個係導演、監製同每個工作人員都想做到嘅。」<br>千嬅續說：「據我所知，𠵱家已經超過22萬人次睇過呢部戲，我都好鼓勵身邊朋友帶埋仔女去睇呢部戲，等佢哋感受吓幸福唔係必然，要識得珍惜。」<br>採訪、攝影：藍文浩</p></body></html>