<html><header><meta charset="utf-8"><title>花絮：欖球王子難忘處子達陣</title></header><body><h1>花絮：欖球王子難忘處子達陣</h1><p>今年七欖興懷舊，正值四十周年，昔日「欖球王子」卓銘然（右）噚日都帶住韓籍老婆同兩歲半囝囝到大球場懷緬一番；佢話最難忘二○○一年自己十八歲「卜卜脆」嗰陣，第一次代表香港喺大球場打七欖就成功「達陣」。</p></body></html>