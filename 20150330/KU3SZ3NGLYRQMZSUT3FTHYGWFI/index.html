<html><header><meta charset="utf-8"><title>求驗客手記︰荷意又失分出線危危乎</title></header><body><h1>求驗客手記︰荷意又失分<br>出線危危乎</h1><p>今屆歐國外個走勢真係難捉摸，二三線歐洲隊突然抬頭，相反啲傳統大國好失威，上周六荷蘭同意大利齊齊失分，當中橙軍出線形勢告急。佢哋今場喺補時階段先靠史奈達（左）嘅勁射，再有亨特拉爾用頭撞一撞改變咗方向入網，先逼和土耳其1:1，𠵱家五戰後得七分，被前兩位嘅捷克同冰島遠遠拋離，如果再唔發力，就只能以小組第三名，打附加賽爭出線。<br>至於意大利賽前已傷兵滿營，主帥干地又因馬治斯奧嘅傷患，喺網上收到疑係祖記球迷嘅死亡恐嚇，唔知係咪影響咗軍心，喺H組作客保加利亞，靠首次入選嘅巴西歸化前鋒艾達馬田斯，後備上陣入靚波，先追和對手2:2。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>