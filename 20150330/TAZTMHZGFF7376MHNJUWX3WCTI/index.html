<html><header><meta charset="utf-8"><title>每日一趣：又有飛賊立奇功 - 黃尹華</title></header><body><h1>每日一趣：又有飛賊立奇功 - 黃尹華</h1><p>安徽銀監局副局長胡沅因受賄被紀委調查，喺內地引起好大反響。事關內地之前出咗個女飛賊房云云，專門入官員屋企盜竊，因為通常啲貪官不敢將錢擺喺銀行戶口，被盜後又唔敢報警，所以都係一條好財路。去年房云云被公安拉咗，為左減刑，就舉報被偷的官員，包括胡沅係貪官，官方當然否認。而家胡沅終於被拉，再次證明內地無官不貪的說法非常正確。<br>內地網民多認為房云云立大功，應該釋放。據房云云供述，當時她從胡沅家中偷出150萬元財物，好可能將被列為賄款。她還舉報咗多位苦主官員，而家呢班人恐怕都驚到震。<br>今次已非首次飛賊立功。2011年有賊喺山西焦煤集團董事長白培中屋企，偷去5,000萬元，但白培中老婆只報失300萬元。事發後引致山西官場地震，十多位高官落馬。<br><br>黃尹華</p></body></html>