<html><header><meta charset="utf-8"><title>蘇志威賣禮服　客人慕名而買</title></header><body><h1>蘇志威賣禮服　客人慕名而買</h1><p>【創業Startup】<br><br>對不少人來說，婚姻可謂一生中頭等大事；市面上婚禮相關服務五花八門，要從中突圍非容易事，而明星效應往往可成為勝負關鍵。草蜢成員之一蘇志威，開店專攻男士禮服市場，憑個人知名度，公司初見成績；80後「𡃁模」簡幗儀同樣善用人脈本錢，創立婚紗時裝品牌，實現設計師夢。<br>記者：郭曉琳</p><p>知名度無疑是一位歌手藝人最具本錢之處，近年不少藝人紛紛利用其人氣做「生招牌」，跨界搞生意大展拳腳。草蜢成員之一蘇志威繼年前開設舞蹈學校後，2012年與拍檔開設男士服裝店。講到做老闆，他有自己見解，「識用人，就唔使咁多時間坐喺到睇實盤生意，下下都落手落腳做，係打工，唔係做老闆。」</p><p>投資300萬　9個月回本</p><p>訪問當日，蘇志威在店內由職員協助下換上品牌燕尾服，與店內裁縫師傅及職員有講有笑的他坦言，「我唔會巡舖，自己咁少時間喺到，就算畀我管，都冇人信服啦。」他指自己只會向拍檔Ivy提出意見，「或者師傅設計咗新款衫，畀我睇下加意見先起板。」他形容自己最大的角色莫過於為品牌打響名堂，「人哋見係蘇志威開，都會睇下係咩嚟。」名人做生意固然為客人帶來新鮮感，「但最終都係要產品質素好先引到人買。」<br>蘇志威旗下Luxe禮服，設有度身訂造及現成租賃兩種，租賃套票入場費約7,000元，提供3套禮服，價錢偏貴，但投資300萬元、位於尖沙嘴首間店舖在9個月內回本，蘇志威坦言成績較預期理想。「市面上好少做男士禮服嘅專門店，通常租婚紗就會免費租套禮服畀你，好似豬頭骨咁，男士冇得揀。我哋做到證明男士有需求，都想靚。」<br></p><p>租賃利潤較訂造高25%</p><p>公司收入起初以租賃為主，蘇志威指：「目前訂造同租嘅收入各佔一半」，租賃較訂造的利潤高約25%，「但租約6次我哋就唔要套衫，直接掉。」不過，他認為搞西裝度身訂造才是公司發展大方向，「禮服市場就算畀你拎到兩、三成市佔率，都唔夠西裝2%至3%大。」在Luxe訂造西裝至少5,000元起，蘇志威指優勢在於用料性價比高，專攻中高檔市場，「我哋拎到好多頂級靚布，出面大牌子用個種布料造衫賣十二萬，我哋賣八萬。」<br>蘇志威計劃今年在港島區再開設一間分店，惟斷言不會跨過界發展女裝婚紗生意。「我哋喺尖沙嘴婚紗街開第一間舖，隔籬都賣婚紗，鄰居將好多男士轉介過嚟畀我哋，點解要搶人生意？」他亦無意發展網購西裝服裝，「網購係大趨勢，但service同度身訂造係我哋優勢，暫時網上都取代唔到。</p></body></html>