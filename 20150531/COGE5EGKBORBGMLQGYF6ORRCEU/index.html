<html><header><meta charset="utf-8"><title>夢見全床都是血盛女Whitney爆離婚原因</title></header><body><h1>夢見全床都是血<br>盛女Whitney爆離婚原因</h1><p>昨日係23歲盛女Whitney嘅大仔蜜蜜一歲生日，佢就幫囝囝搞咗個麵包超人主題生日party，仲玩得好開心，但大家點估到三日前，佢先貼咗張喊相上ig。<br><br>成件事要倒數番今個月1號，Whitney突然宣佈同Mia前夫莊家傑離婚。由於Whitney婚後經常公開晒一家三口幸福照，又剛公告第二胎陀B女喜訊，變化之大堪稱離奇。不過事件到月中再有突破性發展，本報獲知情者報料，指莊家傑成功0氹掂Whitney，更與婚姻輔導員見面。有指莊家傑唔想離婚，而且亦好擔心老婆，唔會畀佢一個人撐。<br><br>Whitney突然決定離婚，又表示與第三者無關。究竟原因為何，Whitney一直冇講。直至三日前，Whitney終於一次過將壓抑在心中的憂慮講晒出嚟。Whitney話，呢一胎陀得辛苦過上一胎，24小時都想嘔，仲有就係胎盤前置接近出口位，所以好大壓力，加上懷孕嘅情緒荷爾蒙改變，令到佢嘅內心好脆弱。<br><br>Whitney表示，醫生同佢講，由於胎盤前置，如果出血嘅話，就要瞓醫院，瞓到生為止，而且出血可以係毫無原因嘅情況下發生。Whitney表示想順產唔想開刀，但依家又冇方法可以改善情況，「好像只能等一樣」，令佢更添無助同壓力。<br><br>Whitney仲話，自從聽完醫生一席話之後，「每天都會噩夢醒來，夢見全床都是血，我快要嚇死了。一向很堅強的人，長期在這心理壓力下，加上懷孕的情緒荷爾蒙改變，我內心開始很脆弱！我實在像人都改變了，我無法放鬆，很難不擔心！」<br><br>亦因為情緒變化太大，令Whitney自覺無法與丈夫相處，狠下決定離婚。幸家人亦很理解其情況，給予體諒同關心，更建議兩人接受婚姻輔導:「當然我一開始都誤解婚姻輔導是什麼一回事，但家人講解後我明白了，都覺得可試試，還記得第一次婚姻輔導我全程都在哭，希望之後一切會更好！建立輕鬆的心情俾囡囡。」<br><br>Whitney謂，佢會努力畀蜜蜜同未出世嘅妹妹喺最好嘅環境下成長，最緊要諗得通同效鬆心情，另一半同家人支持都好重要。祝福！</p></body></html>