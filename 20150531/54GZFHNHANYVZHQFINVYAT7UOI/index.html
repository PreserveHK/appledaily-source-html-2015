<html><header><meta charset="utf-8"><title>求驗客手記：車仔曼谷賽hea踢照贏</title></header><body><h1>求驗客手記：車仔曼谷賽hea踢照贏</h1><p>踢完英超煞科戰就即刻起行去曼谷嘅車路士，上周六同泰國明星隊進行表演賽，正選陣容入面，只有施治、伊雲洛域、約翰米基爾同雷米四位一隊球員，其他都係青年軍，好似喺13分鐘先開紀錄嘅17歲前鋒蘇蘭基（左），今季就曾經喺對馬里博爾嘅歐聯分組賽後備出過場。車仔下半場換晒場上11個球員，隊長泰利、夏薩特同迪亞高哥斯達出場，但可能因為天氣太熱，球員都係懶懶閒，亦無再增添入球，最後就小勝1:0，唔知泰國班球迷收唔收貨。另一支喺澳洲獻技嘅倫敦球隊熱刺，以1:0力克FC悉尼。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>