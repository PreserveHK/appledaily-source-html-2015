<html><header><meta charset="utf-8"><title>一日損失三駒！大馬主轉運機遇來了</title></header><body><h1>一日損失三駒！<br>大馬主轉運機遇來了</h1><p>曾經吒咤一時嘅「加州」系馬，今季唔知搞乜，運氣差到不得了，一代灰馬之王「加州萬里」，早前喺皇太后盃比賽途中心律不正常拉停，延至剛周三下午，與同主嘅「加州金鑽」雙雙宣佈退役。滿以為黑氣暫告一段落，點知當日晚上更發生一件慘案，梁欽聖名下另一駒「加州戰神」，喺亮相圈馬格內，準備行圈前大發脾氣，撼頭埋牆死亡，馬主一日內冇咗三隻馬，都算異數。<br>不過大家要留意，上述三隻「加州」都係黃、紅色綵衣，此系馬另一件經典藍色綵衣嘅「加州卓越」，近排其實表現唔錯。隻馬上仗初落四班，喺雷神胯下後上甚勁，拼入一席亞軍，演出遠比之前進步。雖然對頭馬冇乜威脅，但要注意「加州卓越」生得細細粒，當日孭133頂磅，讓咗頭馬「藍雪山」八磅咁多，其實絕對唔簡單。<br>今次「加州卓越」升番上三班對手強咗，但負磅因此大減20磅，啱晒呢匹細馬，何況連同外國只上陣七次，現階段正值當起，仲有好大進步餘地，「加州」系馬今季未交代，練馬師告東尼冇壓力就假，「加州卓越」正好贏馬沖吓喜！</p></body></html>