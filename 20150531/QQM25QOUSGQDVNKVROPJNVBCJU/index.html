<html><header><meta charset="utf-8"><title>求驗客手記：中超飲水哥失正選</title></header><body><h1>求驗客手記：中超飲水哥失正選</h1><p>飲水飲出禍嘅重慶力帆門將隋維杰（圖）唔單止上仗搞到球隊失分，今場佢自己仲連正選都冇埋。喺上周六重慶主場對江蘇舜天嘅中超比賽，隋維杰被踢去坐冷板，其正選位置改由張磊出任；但冇咗隋維杰嘅重慶都贏唔到，以2:3不敵舜天。飲水事件發生喺上星期日，重慶對遼寧宏遠嘅中超，喺83分鐘，隋維杰掛住喺龍門邊飲水，俾對手嘅快開罰球偷襲成功，遼寧由丁海峰追成1:1完場。賽後好多網民批評隋維杰唔專注，亦有人懷疑佢打假波。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>