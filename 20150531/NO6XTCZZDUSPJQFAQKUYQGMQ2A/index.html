<html><header><meta charset="utf-8"><title>忙碌老竇唔合格</title></header><body><h1>忙碌老竇唔合格</h1><p>螢幕上的林雪，總是扮演惡形惡相的角色，事實上鏡頭背後的他性格隨和，說話陰聲細氣，林雪形容自己性格：「幾浪漫，好溫柔，我嘅星座係巨蟹，成日希望照顧人。我冇挑剔，可以遷就人，原則上係yes man。」<br>林雪和天津鄉里老婆已婚19年，兩人於96年拉埋天窗，年輕十歲的雪嫂婚後來港居住，兩人育有一女一子，林雪感激太太勞心勞力照顧家庭，讓他放心為事業拼搏，他自問是愛妻號：「屋企嘅嘢，我畀晒老婆話事，即使佢叫我一餐只係食兩條菜，我都冇問題。唯一我要有話事權嘅嘢，就係仔女嘅教育，呢樣大家一定要有商有量。」</p><p>望子女體諒</p><p>拍戲工作經常日夜癲倒，林雪錯過了跟子女的天倫之樂，他大感歉疚：「電影人成日忙埋啲無謂嘢，傾劇本啦，應酬啦，我又唔識分配時間，為咗搵食，同仔女相處時間好少，大家感情上始終係爭啲，呢啲都係唔可以原諒嘅過失，冇得追憶番小朋友成長過程，仔女童年冇得NG，所以我呢個爸爸最失敗。」如果一百分是滿分爹哋，林雪坦言：「我係唔合格，淨係冇陪佢哋都扣咗好多分，50分啦。」林雪家人是有無私的愛，他相信待子女長大，自會明白爸爸演藝行業的性質，到時就會體諒：「我冇同過佢哋解釋，時間證明一切，子女大咗，希望佢哋明白。」</p></body></html>