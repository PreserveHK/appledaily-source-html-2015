<html><header><meta charset="utf-8"><title>袁彩雲孖利嘉兒飯聚囡囡Alycia皺眉扮驚訝 </title></header><body><h1>袁彩雲孖利嘉兒飯聚<br>囡囡Alycia皺眉扮驚訝 </h1><p>現年39歲嘅袁彩雲（Fiona)自從2009年同加拿大籍飲食才俊江銘峰（Anthony）結婚後，隨即移居加拿大，淡出娛樂圈，過住幸福少奶奶嘅生活，間中先返港探吓朋友。<br><br>早前好友陳敏之先喺網上貼出佢同彩雲母女嘅合照，見到彩雲囡囡Alycia眼仔睩睩，越大越精靈，真係好可愛，大家都以為彩雲只係回港過農曆年。<br><br>原來彩雲目前仲喺香港，另一好友利嘉兒(Lily)今日凌晨就貼咗幾張彩雲囡囡Alycia嘅相，留言：「多謝Fiona的美味晚餐，Alycia妹妹實在太可愛!」約埋黃宇詩一齊嘆西餐，近睇Alycia又確係越大個樣越標緻，影相嗰陣，一時皺眉、張開口扮驚訝，一時又瞪大眼仔，望住你笑，個樣認真甜到漏。</p></body></html>