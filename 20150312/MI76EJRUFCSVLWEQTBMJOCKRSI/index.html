<html><header><meta charset="utf-8"><title>新MV狂碌友情卡欣宜打造一噸肥人歌</title></header><body><h1>新MV狂碌友情卡<br>欣宜打造一噸肥人歌</h1><p>曾肥變瘦，再由瘦翻脹的鄭欣宜，近年對體重完全豁出去，還頻頻為肥人發聲，新歌《你瘦夠了嗎？》的MV更狂碌友情卡，力邀曾志偉、魯芬、細細粒陳嘉佳、肥媽瑪利亞、劉錫賢、蝦頭楊詩敏、盧覓雪、林盛斌（Bob）、衛蘭和林子聰亮相，連同該首歌的監製兼作曲陳奐仁和作詞黃偉文（Wyman），以及為欣宜伴舞的舞蹈員，十五個肥人的總體重逾一噸（約二千二百四十磅）打造這首肥人之歌。<br></p><p>感謝嘉賓相助</p><p>欣宜與兩肥妹舞蹈員在鏡頭前扭腰擺臀，又唱又跳，三女動作敏捷又利落，欣宜還來個金雞獨立，果然犀利。MV中穿插圈中胖人伴唱，他們加埋體重超過二千二百四十磅，甚有噱頭，最搞笑莫過於Bob除褲踎「塔」，以及魯芬擠眉弄眼，這個MV今日凌晨YouTube首播。</p><p>欣宜表示入行六年，終於圓夢製作一首跳舞歌，她昨日在電話訪問說：「多謝Wyman幫我填詞，我做咗二十幾年肥人，佢點中我嘅心聲，等我同好多肥人一齊分享，呢首歌嘅意義，仲係自我價值，唱出我嘅自信心。」<br>去年被指體重翻脹達二百磅的欣宜，在拍攝前苦練「舞」功，她說：「拍MV時，我係咁跳，跳到左腳趾公腳甲都甩咗，我都唔識痛，好彩𠵱家生番出嚟。」重磅欣宜其實身體柔軟度甚高，平日輕而易舉可以做到一字馬，她說：「嗰招金雞獨立幾考我，難度有七分，係我嘅突破，因為單腳維持平衡唔容易。」欣宜感謝每位嘉賓仗義相助，才成功拍到這個趣味爆燈的MV。<br>採訪：比華利</p></body></html>