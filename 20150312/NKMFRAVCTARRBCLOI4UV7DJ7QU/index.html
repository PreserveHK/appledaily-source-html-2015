<html><header><meta charset="utf-8"><title>求驗客手記：高柏尼被雪衰內訌</title></header><body><h1>求驗客手記：高柏尼被雪衰內訌</h1><p>英超二哥曼城係呢個季尾緊張關頭傳出內訌消息，上仗聯賽對李斯特城，隊長高柏尼（右）被收起，原來有段故，英國《每日鏡報》爆料，話前仗曼城不敵利物浦，半場休息時高柏尼同費蘭甸奴（左）起衝突，費蘭甸奴指摘高柏尼防守不力，搞到球隊先失波，高柏尼自恃係隊長，叫費蘭甸奴收口，兩人引起罵戰，要領隊比歷連尼開聲先平息，結果高柏尼對李城列後備，費蘭甸奴大軍名單都冇入。曼城前領隊、已轉任國際米蘭教練嘅文仙尼都抽水，話耶耶托尼好有興趣轉投國米咁話。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>