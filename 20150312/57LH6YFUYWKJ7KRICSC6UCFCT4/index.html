<html><header><meta charset="utf-8"><title>隔牆有耳：港大院長　砌南極望遠鏡 - 李八方</title></header><body><h1>隔牆有耳：<br>港大院長　砌南極望遠鏡 - 李八方</h1><p>內地早幾年喺南極高原「冰穹A」設立咗個「昆侖站」，擺咗兩部望遠鏡（圖）觀察天文現象同搜尋超新星。佢哋嘅國際科研團隊早幾日嚟咗香港開會，討論未來發展，仲計劃起番個紅外線望遠鏡。呢樣就開正港大理學院院長郭新嗰瓣，佢專長就係用紅外線天文望遠鏡研究宇宙有機物。郭院長呢幾日好開心，佢話因為香港根本冇財力發展國際性天文研究，好榮幸參與呢次研究，仲話香港嘅優勢係輸出人才。至於點解要喺距離海拔四千幾米嘅南極冰穹A起天文站？郭院長解釋，因為嗰度地勢平坦，暴風雪又少，凍到攝氏零下八十度，大氣層水氣比較低，容易睇到天文現象，係全球最佳嘅天文觀察地點喎。</p></body></html>