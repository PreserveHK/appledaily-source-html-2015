<html><header><meta charset="utf-8"><title>【馮仁昭四圍超】李思欣做無飯煮婦</title></header><body><h1>【馮仁昭四圍超】李思欣做無飯煮婦</h1><p>李思欣、范振鋒同郭政鴻噚日去元朗幫一間食店剪綵，思欣同老公范振鋒之前都有同朋友夾份開咗三間食肆，但最近銅鑼灣店已經退股，思欣解釋：「銅鑼灣區租金較貴，佔中後生意差咗，咁啱有朋友想接手，我哋咪順勢退股囉。」佢自言係「無飯煮婦」，平時好少落廚，佢笑話：「佢生日咪煮吓囉，貴精不貴多，我哋成日四圍搵好嘢食，應該好快變成食家。」<br>撰文：馮仁昭</p></body></html>