<html><header><meta charset="utf-8"><title>【飲食男女】長洲老茶檔　今日有冇鮮魷呀？</title></header><body><h1>【飲食男女】長洲老茶檔　今日有冇鮮魷呀？</h1><p>真夠運！「今日有鮮魷」。<br>凡半世紀的長洲冬菇亭茶檔陳通記，招牌鮮魷，非鮮不賣，寧可三五七時都欠奉！人窮智生，為免街坊每天問候，黃底紅字牌如高掛太陽，日日溫提「今日有鮮魷」或「今日冇鮮魷」，竟成就名副其實真招牌！<br><br>招牌底下，歷經兩代兩鋪位。<br>創辦人陳南通，因親父早亡，母親改嫁而來到了這啞鈴小島，三十來歲便創業做老闆，賣奶茶咖啡多士，具生意頭腦的他，想到兼賣粉麵，其餘冬菇亭排檔仿效者眾。後因腳痛退下來，交長子陳健輝（輝哥）打理亦十多二十個年頭了！<br>現年43歲的輝哥，成長於通記，最記得1991年規劃重建，政府遷拆舊排檔，把整個冬菇亭移至不遠之附近，「當時老竇諗住索性唔做，連雪櫃都賣埋！但伯父伯娘經營魚蛋粉檔，託老竇看顧個姪兒，最後又置番晒啲架生開鋪，所以我哋係最後一檔搬入嚟嘅。」<br><br>新檔好舊檔好，兩代人都秉持同一信念，「老竇話急凍魷魚不夠好，無新鮮的寧願不賣。」另一招牌沙嗲肥牛通粉，以香取勝。雪菜肉絲米，超級足料。還有長洲特色飲品橙檸，味道清鮮。點滴間，情味口味，數十年未變。店鋪現由輝哥夥母親跟弟弟經營，延續着小島上家庭小店的溫情。<br><br>陳通記<br>地址：長洲大興堤路熟食亭13號鋪<br>電話：2981 8877<br>營業時間：6am-5pm（星期一休息）<br>即時掌握最快最新飲食熱話，立即登上 etw.hk ，或下載《飲食男女》最識食App！<br>iOS下載： http://goo.gl/jYHhdH <br>Android下載： http://goo.gl/m8yPuf <br>《飲食男女》網站： http://etw.hk </p></body></html>