<html><header><meta charset="utf-8"><title>體壇拾趣：蘊瑤趁小休學英文</title></header><body><h1>體壇拾趣：蘊瑤趁小休學英文</h1><p>噚日一間眼鏡公司別出心裁，喺維港搞咗個渡海小輪跑步clinic，請咗唔少星級港將，包括前三鐵一哥李致和、勞証顯、單車黃蘊瑤、胡建燊等，仲有約五十個將參加渣馬嘅跑友。黃蘊瑤雖然唔係跑手，但就到場撐贊助商兼推廣吓體育活動，佢坦言處人生交叉點，仲諗緊究竟繼續做單車運動員定退役讀書，𠵱家趁小休先學好英文，到時真係決定返番學，都唔怕英文唔好而影響學業。對於施政報告落實運動員退休金，佢當然讚好，至少有保障嘛！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>