<html><header><meta charset="utf-8"><title>政壹花生友：新加坡官員唱衰香港 - 花生友</title></header><body><h1>政壹花生友：<br>新加坡官員唱衰香港 - 花生友</h1><p>好多政商界以至政府中人，開口埋口都新加坡同上海都係香港嘅競爭對手，如果香港仲唔發憤圖強，就被搶走國際金融中心地位，云云。到底香港係咪真係咁不濟？花生友唔係專家，無能力將三地各項經濟數據逐一計，但卻有一樣嘢想同大家分享，就係新加坡佬官員好鬼緊張佢哋個地位，據聞仲會喺國際間，唱衰香港喎。<br>話晒花生友都喺官場都有唔少朋友，最近不約而同聽聞佢哋話喎，新加坡好緊張同香港嘅比併，仲會出口術抬高自己㗎。此話何解？原來有官員話呀，有啲friend底嘅外國官員朋友同佢哋私下「爆料」，話新加坡嘅官員，不時喺佢哋面前講香港壞話。<br>到底香港有乜壞話好畀人講？據佢所知，千篇一律針對香港係由中國共產黨統治㗎，質疑喺咁嘅極權國家控制下，投資環境同發展前景會好咩？查實唔少外國人都矇查查，點會知香港回歸後實行嘅一國兩制到底係乜東東？好容易就盡信新加坡官員嘅片面之言，對香港前景都逐漸覺得堪虞。<br>有官員話呀，好在佢哋有外國官場朋友通風報訊，先知道香港被新加坡佬「唱衰」，而面對呢個「唱衰」攻勢，佢哋都冇乜好做到，最多花多啲口水解釋。當然啦，如果特區唔會不時爆出染紅新聞、而政府又冇唔會被指聽晒中共說話，相信新加坡「唱衰」香港嘅話柄，就會少啲囉！<br><br>花生友</p></body></html>