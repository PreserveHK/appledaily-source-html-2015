<html><header><meta charset="utf-8"><title>端倪乜乜乜 - 陳也</title></header><body><h1>端倪乜乜乜 - 陳也</h1><p>梁振英力插雨傘運動，說「睇到外國勢力的端倪」。大家認真檢討，端倪有冇你份。全港盡快搞端倪的花臣，市民自行提供端倪，唔使去差館自首，放上高登討論區交換吓情報：<br>一，去過匯豐銀行觀塘分行的師奶大媽，將過戶收據影印，證明自己冇鳩嗚，但有端倪，應該可以九折優先換新簇簇的廿蚊紙封利是。<br>二，過去三個月買過外國貨，哪怕只是一盒北海道鮮蛋或者泰國香米，都屬梁振英眼中外國勢力的端倪。請盡快擲出來，或者，徹底令它們擲得更遠、不存在。<br>三，一再剖白自己幾咁不捨得叮噹，閣下的端倪明顯得交關，就是唔愛中國，只愛日本國，更愛日元和AV。<br>四，開曼群島肯定是外國勢力，這樣，炒家大媽們盡快學超人咁，重組股票組合，長和換晒做馬雲嗰隻阿里爸爸。機不可失，優化端倪。<br>五，食緊榴槤全家等抽居屋的你，唔識端倪乜乜乜點解。吳克儉幫你唔到，等住補腦啦！</p></body></html>