<html><header><meta charset="utf-8"><title>有話兒：黑仔性上癮　搞亂莊思敏</title></header><body><h1>有話兒：黑仔性上癮　搞亂莊思敏</h1><p>莊思敏、姜皓文（黑仔）在電影《小姐誘心》挑戰ⅡB級最大尺度，在戲中飾演性上癮病患者的黑仔，要以情慾性愛抑制病情，要不斷尋找性愛作為治病靈藥，夫妻二人要對抗病情的同時，又要維繫良好感情，小黑在每場不同的戲份都要應付不同的美女及性愛場面，令他大叫吃不消。<br>撰文：張俊銘<br><br>昨日被報道指曾被亞視老闆王征「睇中」的姜皓文，最近與莊思敏在電影《小姐誘心》合演夫妻，片中二人是商界兼娛樂界名人、城中的模範夫妻，但黑仔卻是性上癮病患者，同時莊思敏身邊又有一位追求者，以致兩人的性生活錯綜複雜。對於演性上癮病患者，黑仔日前接受專訪說：「我都覺得奇怪香港有呢啲團體，一班人約埋一齊就出嚟做呢樣嘢，為想搞而搞，好似想食支煙，食完就走，又同性變態唔同，又唔係濫交，係志同道合，原來香港有好多呢啲人。」戲中黑仔與老婆莊思敏甚少機會同床，而身為職業女性的莊思敏對性事不太投入，以致男方要找發洩對象，黑仔說：「戲中我成日以為自己係性變態，原來係一個病，好似強迫症，最終要睇心理醫生。」他認為若然是現實生活的性上癮病患者，相信自己不會發覺自己患病，只有身邊人才發現。</p><p>車震Jeana出晒汗</p><p>拍攝期間，黑仔面對所有女演員均要上演不同激烈程度的情慾戲，包括與何佩瑜（Jeana）車震、孖曾淑雅（Jumbo）於廁格gathering，黑仔說：「幾單都好混亂，第一單喺廁所，病發到拉朋友條女入廁所搞，但地方太細，拍攝較為複雜；同Jeana就喺架車度，要現場收音，唔可以開冷氣，身水身汗，撞手撞腳，但幾個對手都好專業、好放。第一場就同老婆（莊思敏）拍床戲，每個都唔使熱身。」黑仔又為自己的角色講說話：「我同個小三（Jeana）搞完，依然好愛我老婆，我同佢只係執一劑藥啫，執完就冇嘢，冇任何關係。」</p><p>尷尬睇自己床戲</p><p>莊思敏在戲中飾演一名經理人，其中一個小三是她旗下藝人，更以要脅方式威脅其夫妻關係，所以不得不解決。莊思敏透露她在片中與麥子樂的床戲更為激烈，被對方撕去內褲，她說：「我同子樂拍嗰場戲，仲要有認識嘅朋友嚟探班，認真尷尬！仲要冇乜衫着，嚟探班嗰個又尷尬。」莊思敏笑指首映當日，幾乎每個有床戲的女演員都有入場觀看，當播放到自己的床戲時，她則以雙手掩面，似睇鬼片。<br><br>服裝：Ted Baker（莊思敏）<br>化妝：Jane Leung（姜皓文）<br>場地：Grand Central Bar &amp; Gril</p><p>不接受伴侶出軌</p><p>莊思敏坦言現實生活中接受不到老公或男友患有性上癮病症，她說：「我會帶佢去睇醫生，但好難接受，唔通幫佢搵埋執番劑，應該唔會去到咁豁達。」但她身邊好友卻能豁達面對，莊思敏說：「我個女性朋友嘅老公會話畀佢聽，今晚去邊間夜總會或者過澳門，我問過個朋友點解可以接受，佢話佢老公對佢好好，講明唔會有真感情。」身邊的姜皓文笑言：「男人通常單方面以為女人能夠接受你出去玩，但係邊度得？調返轉男人一定接受唔到。」</p></body></html>