<html><header><meta charset="utf-8"><title>飲齋啡　踩空氣單車　學者減13磅　抗中年發福</title></header><body><h1>飲齋啡　踩空氣單車　<br>學者減13磅　抗中年發福</h1><p>【今日少甜】<br>【本報訊】中年發福無得救？不少人面對身形隨年齡暴脹十分無奈，推廣健康生活的香港大學公共衞生學院社會醫學講座教授林大慶，身體力行示範透過降低糖份攝取及勤做運動如踩「空氣單車」，戰勝發福體形，體重由最高峯時達73公斤（約160磅），減去6公斤（約13磅）。<br>記者：嚴敏慧<br><br>林大慶叫人戒煙、做運動，推廣健康生活的形象深入民心，原來身形瘦削的他，亦曾有中年發福的時候，體重最高𥧌時達73公斤，因擔心推動公共衞生策略欠說服力，故決心減磅，首要是實行少甜飲食，加上做運動，結果成功減至現時的67公斤（約147磅）。他認為減甜最重要是堅持，嘗試適應，達到目標就會有成功感。<br>嘗試減甜最早於80年代開始，當時在倫敦看見當地人常喝俗稱「齋啡」的咖啡不加糖，他亦嘗試，「飲嘢唔加糖會發現一種新味道，慢慢接受，甚至重新欣賞食物獨特味道」。但只靠咖啡減甜始終力度不足，人到中年身形難免發脹，「肥胖係好大嘅健康問題，自己又做公共衞生，如果自己都肥，叫人減肥就會冇說服力」。</p><p>戒飲汽水十多年</p><p>林指體重40多歲時達到高𥧌，徘徊72至73公斤，醫學研究上有所謂標準體重，即70公斤，做研究招募受試者亦以此為指引，「好想做番個seventy-kilogram man，覺得要做啲嘢」。健康飲食是減重必備元素，其中減甜非常重要，都市人糖份攝取，很多時來自加糖飲品，除了秉持飲齋啡外，他說已十多年沒有飲汽水，「同朋友食飯，我只飲水或茶，朋友如果飲幾罐啤酒，即使大家食嘅份量差唔多，佢哋都會吸收多我幾百卡路里」。<br>選購食物飲品時閱讀營養標籤亦很重要，林指攝糖最重要是不過量，控制卡路里及糖份攝取。他亦重視血糖水平，故食物升糖指數也會考慮，「有啲食物唔一定甜，例如白飯、白粥，但升糖指數高，食咗血糖上升快，要盡量少食」。他的飲食原則包括少脂肪、多菜等，加上經常步行及每周跑步一、兩次，結果體重回落至70公斤以下。<br>近年有醫學研究發現，即使周末運動，平日坐太多，仍會使人肥胖有肚腩。林認同此概念，於是推廣零時間運動，利用坐着、站立及行路時間多做簡單運動，藉此燃燒更多能量。他已維持零時間運動3年，平日最常坐着踩空氣單車，結果體重竟然再有下跌空間，腰圍再瘦兩吋，肌肉耐力也大為改善。<br>個人的減甜習慣也可推廣至工作間。他指，數年前在大學一個慶祝聚會中，看到放着一排排高糖飲品，覺得不健康，建議以後聚會、記者會不以加糖飲品招待，全部換成清水及無糖茶品。</p></body></html>