<html><header><meta charset="utf-8"><title>花絮：淚別甲一</title></header><body><h1>花絮：淚別甲一</h1><p>喺甲一打滾19年嘅南華大前鋒李嘉耀（中），噚晚終於喺新伊館完成告別戰。除咗太太同三歲囡囡Nana入場支持，球隊亦特別喺開賽前三分鐘，列隊歡迎大隻耀進場，獲球迷報以如雷掌聲。完場後，阿耀獲太太送上有南華仝人簽名嘅紀念牌同花束，舊隊友譚偉洋仲着住寫上「老兵打不死」嘅tee，搞到抱住囡囡嘅阿耀淚灑當場。</p></body></html>