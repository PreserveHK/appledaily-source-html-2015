<html><header><meta charset="utf-8"><title>趙海珠賺夠避丁蟹</title></header><body><h1>趙海珠賺夠避丁蟹</h1><p>「前新聞之花」趙海珠同曹敏莉昨日在灣仔出席環保素食店開幕，談到最近股市，趙海珠指最近股市好浮動，問她是否相信「丁蟹效應」？她笑說：「我信自己，控制自己風險緊要過外圍，之前有買，𠵱家冇買，因為升咗之後，個個都話要調整，我係保守嘅投資者，所以我放咗少少貨，賺咗五位數字。」</p><p>同場的曹敏莉透露兩年前開始不吃雞牛豬，只會吃少許海鮮，問到她老公是否一起不吃？她說：「我冇叫佢哋唔食，但一日三餐都我煮，煮少咗肉，相對地會食少咗，不過我發現囡囡唔太鍾意食肉。」她亦透露目前籌備online珠寶，下月9日慧妍雅集的晚宴，屆時會捐出零售價52,000元的珠寶。 <br>採訪：黃曉妍<br>攝影：陳慧安</p></body></html>