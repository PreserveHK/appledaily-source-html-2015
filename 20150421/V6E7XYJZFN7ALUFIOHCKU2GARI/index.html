<html><header><meta charset="utf-8"><title>趣趣地：赫特野戰遭解約！</title></header><body><h1>趣趣地：赫特野戰遭解約！</h1><p>赫特因為桃色醜聞遭解約？曼城球迷唔使驚，呢位被裁嘅球員叫積赫特（圖），效力英格蘭非聯賽球隊Clitheroe FC，而呢位積赫特因咩事被解約，先係最爆之處。原來佢俾人拍到喺上周六賽後，同一名女球迷喺教練席打野戰，而呢段短片先係喺隊友之間傳開去，但好快已經上埋社交網絡，被網民瘋傳，當時嘅佢仲要着住球會制服，球會一怒之下，即時同佢解約。我求大俠奉勸各位慾火焚身嘅男女一句，開間房唔係太貴啫，何必係都要喺馬路上或球場內「解決」咁刺激呢！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>