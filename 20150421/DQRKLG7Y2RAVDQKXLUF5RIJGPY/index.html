<html><header><meta charset="utf-8"><title>金像獎餘波　林家棟揶揄獨立電影導演斥欠基本尊重</title></header><body><h1>金像獎餘波　林家棟揶揄獨立電影<br>導演斥欠基本尊重</h1><p>【本報訊】香港電影界年度盛事、第34屆金像獎頒獎典禮賽果塵埃落定，節目編排及司儀表現繼續引發爭議。通訊事務管理局昨就《金像獎》接獲4宗投訴，觀眾不滿該節目在表演途中中止直播、涉政治宣傳、節目名稱欠品味及沒創意。司儀林家棟暗諷獨立電影《點對點》只在小型戲院播映，又稱呼演員張雪芹為「張咩話」，遭導演黃浩然斥「有欠基本尊重」。<br>記者：白琳</p><p>特首梁振英今年在施政報告提出注資電影發展基金等多項推動電影業的措施，前晚在無綫播放的《香港電影金像獎頒獎典禮》編排及內容卻飽受批評，司儀林家棟和陳小春更被指不專業。林家棟在介紹最佳新演員的候選人時，笑稱沒看過《點對點》，還揶揄該片在「歐洲」上映，暗諷電影只於屯門的小型戲院如巴黎倫敦紐約米蘭戲院上映，「10點半早場，我點會同你去睇啫，唔好癲啦」。<br>《點》片監製、編劇及導演黃浩然昨於facebook發聲明反駁林的言論，指該戲未曾在上述戲院放映，「張雪芹好歹有個提名，林家棟先生作為司儀，連她名字也說不出，又或者故意不說而叫她張咩咩，實在有欠基本尊重」。<br></p><p>林家棟：我選擇唔回應
</p><p>林家棟接本報查詢時稱，沒看過黃浩然的聲明。他聽過記者覆述聲明部份內容後指：「我會選擇唔回應，𠵱家開緊會」。對於黃指其言論有多處資料錯誤，林則說：「港聞版更加唔需要喺娛樂事件上回應。」<br>獨立電影導演盧鎮業稱，不知司儀講稿由誰人經手，但反映《金像獎》輕視獨立製作，「獨立電影玩唔到商業電影發行遊戲，佢就將呢種邊緣化攞嚟make jokes（開玩笑）」。當林家棟在節目指新晉導演應感謝創意香港及電影發展基金，盧聽畢「呆咗」；他指基金10萬元撥款對商業電影實在微不足道，「有鼓勵係好，但唔需要講到咁感恩」。<br>盧鎮業明白《金像獎》節目風格素來如是，但司儀的玩笑只是視野狹窄的表現，未能提升香港電影文化高度，「企喺主流位置，就可以運用公共話語權，覺得獨立電影係值得攞嚟笑，值得唔被認識。」電影編劇陳詠燊也批林「不夠得體」，「學不懂搞笑，就不如裝優雅吧。至少看的、做的，都不會有現在那麼難受」。<br>獨立電影導演陳果則認為司儀表現不過不失，難以憑片言隻語反映其對獨立電影的取態，「只係開玩笑，可能講者無意，聽者有心」。導演協會榮譽會長張同祖則形容《金像獎》是「一個家庭party」，「可以搞笑、自嘲、踩人、俾人踩」。<br>《金像獎》收視高峯為王菀之奪最佳女配角一幕，達26點，平均收視僅23點，約149萬觀眾人次，較去年收視跌。</p><p>林家棟多次失言
</p><p>「上到台，唔該你哋親口多謝創意香港同埋電影發展基金，因為佢有10萬蚊，係送畀你哋、鼓勵你哋將來拍啲好嘅電影，如果呢個新晉導演上到台，親口多謝佢哋呢，你條路就好行喇。」<br><br>「能夠有首最佳嘅主題曲去傍住套電影呢，話畀你聽，呢套電影呢，差極都有譜既。」<br><br>「仲有邊個呀？嗰個張咩，張咩話？（楊千嬅提示）哦，張雪芹喺邊度？」<br><br>「（《點對點》）有上過喺歐洲，倫敦呀、巴黎呀、紐約呀…咪就係屯門囉，10點半早場，我點會同你去睇啫，唔好癲啦！」<br><br>資料來源：第34屆香港電影金像獎頒獎典禮</p><p>識睇睇留言
</p><p><strong> 關於林家棟</strong> <br>Freddie Chu：一個不尊重電影工作者的人，去主持電影業最重要的event！可悲！<br><br>Kai Sau Wong：林生，接受批評先會進步<br><br>志強 李：好小事姐，有人小氣（器）冇辦法……<br><br><strong> 關於陳小春</strong> <br>Joanna Chung：小春唔係窒咁簡單，直情係冇用心，冇用耳仔聽partners的台詞去接，冇好好準備，態度輕率，馬虎求其，簡直失禮人！！！<br><br>Man Keung Lee：小春以前都做個（過）掌門人主持，表現可以再好D（啲），其實小春衰在個人「怯」左（咗），經驗唔夠係真既（嘅），當買一次教訓，下次學乖。<br><br>Soso PX：其實我覺得甘（咁）樣幾搞笑……到正正經經d（啲）人又會話悶……<br><br>資料來源：《蘋果日報》網頁</p></body></html>