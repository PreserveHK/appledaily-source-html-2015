<html><header><meta charset="utf-8"><title>自由行收緊大家樂未受打擊</title></header><body><h1>自由行收緊<br>大家樂未受打擊</h1><p>【本報訊】反水貨運動、收緊自由行等政策對旅遊業上下游行業榮辱互見。朗廷酒店（1270）4月首兩周生意下跌四分一，但大家樂（341）則指影響只限於個別地區分店，對整體集團影響「暫時未見到」。</p><p>朗廷酒店生意大跌</p><p>朗廷系3間酒店分別位於尖沙嘴廣東道、旺角朗豪坊及彌敦道。主席羅嘉瑞表示，首季受3月生意欠佳拖累，可出租客戶平均收入（RevPAR）按年跌10%，他形容4月份首兩周生意「大鑊啊」，入住率下跌14%，房租跌10%，RevPAR更比去年同期大跌25%。羅嘉瑞預期，反水貨運動對房租影響，將比佔中嚴重。他認為政府「應對方法唔係好啱」，應該多建商場、「運多啲奶粉嚟」以應付需求，而酒店業將致力吸引遊客來港，包括房租優惠、抽獎等，「乜嘢方法都諗」。<br>大家樂於上水、元朗、屯門、沙田等水貨重災區分店逾20間，首席執行官羅開光昨出席公司活動後指，收緊一簽多行對個別店舖生意帶來壓力，但大家樂「做香港人生意」，即使政府加辣，收緊一簽多行為一周一行，以打擊水貨客，「暫時睇唔到」對集團整體構成影響。</p></body></html>