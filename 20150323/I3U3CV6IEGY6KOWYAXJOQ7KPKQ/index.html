<html><header><meta charset="utf-8"><title>Kary要老公買百隻碟</title></header><body><h1>Kary要老公買百隻碟</h1><p>二十八歲的吳雨霏（Kary）年初宣佈已成人妻，與老公「網球王子」洪立熙將於七月會在港補擺婚宴。今日推出全新大碟的她，昨午出席於中環HMV舉行的宣傳，記者打趣問她可會叫老公買一百張唱片支持她？Kary笑說：「會呀！𠵱家有兩家人，買一百張都唔夠啦！」她表示，如果新碟賣得好會叫老公請她去旅行：「之前係放咗假，但返嚟冇休息過，因為婚禮喺暑假舉行，好多嘢要忙。」問她籌備進度如何？她表示：「七七八八，雖然都想低調啲，場地唔使好大，但仲搵緊，婚紗都係揀緊，因為揀啱嘅又唔啱身。」<br>Kary又透露，稍後會再搬屋，但因忙為新碟宣傳，一切會交給老公處理，她又笑指：「佢乜嘢都鍾意管，呢啲交畀佢去做就最好啦！」<br>採訪、攝影：黃曉妍</p></body></html>