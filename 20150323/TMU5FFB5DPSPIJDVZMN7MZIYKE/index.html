<html><header><meta charset="utf-8"><title>求驗客手記：AC反底球迷照柴台</title></header><body><h1>求驗客手記：AC反底球迷照柴台</h1><p>淪為褪色勁旅嘅AC米蘭，上周六意甲終於贏番場，憑文尼斯梅開二度，主場3:1擊敗下游分子卡利亞里。不過，我求大俠覺得贏波都冇乜嘢值得慶祝，皆因呢場波嘅入座率竟然得五成，一班忠實球迷，已經正式唾棄球隊，就算入場嘅，都唔係嚟支持佢哋，佢哋拉住寫上「Game Over」嘅橫額（圖），諷刺球隊表現。型男教練恩沙基賽後仲死撐，話球隊其實上半季表現唔差，只係下半季先滑落，又話其他有經驗豐富教練執教嘅球隊，亦唔見得成績好過AC，我求大俠淨係知，如果AC米蘭唔想下場波聖西路變空凳，就要快啲爭氣，打多幾場好波。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>