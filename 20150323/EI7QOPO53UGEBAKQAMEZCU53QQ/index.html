<html><header><meta charset="utf-8"><title>買樓先結婚？　準新人看法不一</title></header><body><h1>買樓先結婚？　準新人看法不一</h1><p>【本報訊】「先買樓、後結婚」抑或「先結婚、後買樓」，準新人有不同看法。計劃明年十一月結婚的余小姐及盧先生，已於尖沙嘴的酒店訂酒席，昨主要到婚禮展物色婚紗及婚禮甜品等。盧先生稱，早於數年前已在屯門購入約三百萬元的單位，「始終有個住所比較好，結婚都係形式，請朋友、親戚大家開心食餐飯，買樓比較長遠就要早啲計劃定」。<br>任職文員的準新人陳先生和鍾小姐則指，早於兩年前在酒樓訂了二十五圍酒席，今年十一月尾舉行婚禮，花費約二十二萬元，「酒席都使咗十六、七萬」。</p><p>「嫁老公唔係嫁層樓」
</p><p>陳先生指婚後打算與父母同住，笑言會繼續努力儲錢，待日後有經濟能力才考慮置業，鍾小姐坦言：「你係嫁個老公，唔係嫁層樓呀嘛……你鍾意佢就鍾意佢，唔會因為佢有冇樓而嫁畀佢」。<br>■記者黃靜薇</p></body></html>