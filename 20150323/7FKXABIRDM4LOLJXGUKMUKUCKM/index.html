<html><header><meta charset="utf-8"><title>阿Lam吹雞　重組玉石樂隊</title></header><body><h1>阿Lam吹雞　重組玉石樂隊</h1><p>林子祥（阿Lam）昨日到荃灣擔任舞獅比賽表演及頒獎嘉賓，適逢今年是他入行四十周年，原定入紙紅館申請開騷，可惜檔期爆滿，要順延至明年一月舉行，他指會有一連串慶祝節目，或會先到其他地方舉行，而紅館定必是最大型的主要演出。<br>阿Lam近日不停翻看過去四十年的演出資料，他希望在個唱內呈現過去的重要時刻，他說：「暫定三個重要嘉賓名單，第一個係我一九七五年返港時組成的『玉石樂隊』，希望搵齊咁多位成員上台唱歌，另外一位係我小學就認識嘅書友仔，幫哥哥張國榮寫《為妳鍾情》嘅王正宇，而沙麗（葉蒨文）同阿仔（林德信）都會睇吓上台夾吓唱歌。」<br>採訪、攝影：馬建華</p></body></html>