<html><header><meta charset="utf-8"><title>韓星三招：開騷各出奇謀</title></header><body><h1>韓星三招：開騷各出奇謀</h1><p>近年韓風強勁，「都敏俊」金秀賢再掀韓風熱，不少韓星各出奇謀來港掘金，賣唱功、玩遊戲或另類演出教跳舞、握手會都有，成為吸金必殺技。</p><p>賣唱功</p><p>韓國女團少女時代人靚聲甜，唱得又跳得，開騷經常趷籮兼晒腿；而男團BIGBANG、Super Junior（SJ）、2PM同樣唱功勁，SJ更會「犧牲色相」扮女人冧粉絲。</p><p>玩遊戲</p><p>部份好動的韓星會選擇親近粉絲，《Running Man》主持Gary、《急診男女》男星崔振赫分別來港開騷，唱完歌後亦會邀粉絲上台齊齊玩遊戲互動。</p><p>另類騷</p><p>唔賣唱功、唔玩遊戲但又想開騷，可以效法韓國塑身天后鄭多燕，去年她在灣仔教萬人跳塑身舞，但最後卻因入座率與搞手孫敬安發生罵戰。</p></body></html>