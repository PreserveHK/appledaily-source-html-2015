<html><header><meta charset="utf-8"><title>隔牆有耳：兩大校長踢波和氣收場 - 李八方</title></header><body><h1>隔牆有耳：<br>兩大校長踢波和氣收場 - 李八方</h1><p>中大、港大兩大校長盃教職員足球友誼賽，噚日喺中大夏鼎基運動場上演，兩支「教授級」球員，由兩位校長沈祖堯同馬斐森領隊。</p><p>橙衫軍領班沈祖堯話，噚日為作客嘅港大隊預備咗好天氣，等大家一齊開心踢吓波，佢話○三年沙士後，兩間大學教授日以繼夜咁同沙士搏鬥，所以整場球賽輕鬆一番，到咗前年正考慮取消時候，都係唔多捨得，要保留番比賽，令兩校教授互相切磋。馬斐森就話舊年踢咗十五分鐘，可能佢對自己嗰隊「造成太大的破壞」，結果輸波，所以今年都係唔踢，希望港大藍色大軍可以贏番次。結果七十分鐘嘅比賽，踢成零比零和氣收場。連同噚日賽事，中大總共贏過七場、港大勝一場，四屆打成平手。</p></body></html>