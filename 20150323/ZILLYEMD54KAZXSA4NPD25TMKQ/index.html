<html><header><meta charset="utf-8"><title>方力申怕Stephy跣親　一屍兩命</title></header><body><h1>方力申怕Stephy跣親　一屍兩命</h1><p>鄧麗欣（Stephy）、方力申、丁子高及杜德智等昨日在山頂出席慈善跑步活動，為體驗山區居民要揹水運回家的辛苦情況，他們揹着四點五公升水挑戰十五公里賽路，Stephy回想去年參加同一個活動，跑完山後痛足兩天沒法落床，不過小方聲明不會因此拖着女友跑，他笑說：「一陣跣親賴我，一屍兩命。」Stephy即急忙澄清：「佢意思係兩個人一齊跣低。」<br>此外，丁子高表示會待兒子Torres長大一點一同參與這個活動，並準備讓囝囝學欖球，他說：「我細個時都學過，呢種運動身體接觸多，都唔怕會整親，男仔有啲疤仲型，囝囝好動，見到郭富城跳舞好開心，又有音樂細胞，識哼媽咪楊千嬅嘅歌。」問丁子高Torres有否看過他以前的MV？丁子高笑說：「唔好喇！驚教壞小朋友，工人試過播卡拉OK畀佢睇，我即刻衝去熄電視，佢可以欣賞我其他嘢，呢啲一定唔可以畀佢睇。」<br>採訪：王連連<br>攝影：陳慧安</p></body></html>