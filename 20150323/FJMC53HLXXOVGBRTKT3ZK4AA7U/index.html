<html><header><meta charset="utf-8"><title>許冠傑雲頂騷發春夢</title></header><body><h1>許冠傑雲頂騷發春夢</h1><p>今年演唱會神級當道，除樂壇教父顧嘉煇將於五月搞榮休騷外，歌神許冠傑（Sam）前晚在雲頂舉行「What a Wonderful World 2015演唱會」，現年六十七歲的他大唱《難忘你》、《浪子心聲》、《財神到》等金曲，觀眾拍爛手掌，鬼馬的阿Sam玩不文說：「你哋嘅熱情，令我覺得今晚好似一場春夢。」</p><p>除兒子許懷欣、許懷谷和老婆Ida做嘉賓外，許冠文更開金口跟阿Sam合唱《是雨是淚》，還化身冷面笑匠向阿Sam詐型：「佢從來冇畀機會我唱歌，今日佢良心發現，畀我唱一隻歌咋。」螢幕又播出許氏三兄弟的經典電影短片，讓大家緬懷已逝世的許冠英，阿Sam唱出《在回憶中》作悼念。<br>撰文：皓騫</p></body></html>