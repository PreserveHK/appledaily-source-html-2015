<html><header><meta charset="utf-8"><title>趣BLOGBLOG：樓市最恐怖的意識形態 - 股榮</title></header><body><h1>趣BLOGBLOG：樓市最恐怖的意識形態 - 股榮</h1><p>今個星期市民最關心的，非本周四新居屋攪珠莫屬。房委會收到近十三萬份申請表創新高，白表申請收到十一萬七千四百份，平均一百三十人爭一伙市價七折居屋，難怪個個以抽六合彩心態去碰運氣。<br>近一個月，網上及傳媒發起尋找成功上車的故事，其中一則「原來上車不需父幹，但必先有個做護士的老婆」最為驚訝。一名港女護士，為上車與老公左慳右慳，會吃兩塊面包當午餐，後來又認為一塊面包亦要近十元，故最後只吃一塊，「感人肺腑」的情節，令已上車或未上車的，再掀一場爭論。已上車的認為，故事中女主角為儲錢，太感人、極勵志，反觀另一批卻覺得，這種自殘式上樓，是甚麼的人生呢。</p><p>上車=成敗代名詞</p><p>其實萬家燈火，總有無數個上車奮鬥的動人故事。上車難不是今日的事，事後孔明，四年前上車當然容易過目前，但當年上車的準買家，難道就是輕鬆容易嗎，政府出招加辣、開始收緊按揭，對未來的種種存有不明朗因素，當年的低價，相比目前自然平很多，但相對買入時的兩三年前，其實已經升了不少。等到二○○八年海嘯短暫大跌，樓價的確跌了，但銀行按揭同樣拉閘，借按揭亦一點也不易。<br>再數上世紀，父母輩為上車，何尚不是拼了命儲錢，然後日積月累才能累積首期、然後忍受高達十逾厘按揭息供樓。<br>目前的社會，樓價貴是畸形，但更恐佈的，是整個社會的意識形態，已將置業上車與否，判斷為人生成功或失敗的代名詞。<br>大學生未畢業，已盤算排隊等公屋、攞表抽居屋，然後一畢業就要盡快上樓。成功的話，你就上報，讓人羡慕，當儲錢成功上車由理所當然，變成社會大事，故事主人翁唔搭車、唔食飯被形容為「血淚史」式傳奇，這個社會上的思維，已經到了一個極端層次。<br>問了我的港女護士老婆，睇完有關報道有何感覺，她說可以為每個月多賺七千元，選擇整個月返夜（long night)，但下午食一塊麵包當lunch，就話殺咗佢好過。要為上車犧牲正常生活，她做不到。<br></p><p>最準樓神黃子華</p><p>每年都有專家、大行估樓價升跌，今年準明年衰比比皆是。若要數最準的樓神，一定是黃子華。一九九四年黃子華在棟篤笑中，已預告廿年後香港後市的變態。「一層五百呎嘅樓就五百萬，就屬豪宅，閣下只需要擁有一層五百呎嘅樓，你就係富豪，世界上邊度好似香港咁犀利，一係富豪一係瞓街，幾勵志呀。」<br>「大家當然唔使憂愁訓街，因為大家都識諗，要快啲買呀，因為遲吓做唔到五百呎富豪，要做三百呎嘅富豪，再遲啲要做一百呎嘅富豪。我只知道牛頓嘅第八定律就係：有樓有樓，冇樓冇樓，有樓可以變冇樓，冇樓就永遠都冇樓！」大家可能以為是黑色幽默，但當百六呎的劏房新樓逾萬元一呎亦告售罄，一百呎富豪似乎也離我們不遠矣。子華買樓論影片回顧： http://www.youtube.com/watch?v=zeV4R0rlwnM <br><br>股榮<br> https://www.facebook.com/stockwing1 <br>趣BLOGBLOG暫替圓方集一天</p></body></html>