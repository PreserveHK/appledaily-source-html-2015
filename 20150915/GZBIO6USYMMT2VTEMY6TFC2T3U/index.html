<html><header><meta charset="utf-8"><title>為湊仔冇覺好瞓Vivian：進入休想睡飽日子</title></header><body><h1>為湊仔冇覺好瞓<br>Vivian：進入休想睡飽日子</h1><p>40歲嘅台灣靚媽徐若瑄（Vivian），上個月13日剖腹產下囝囝Dalton（小V寶），不經不覺囝囝已經滿月，而Vivian繼續喺facebook分享媽媽經，昨日凌晨佢又出動喇，喺fb上載抱住小V寶嘅母子合照，Vivian表示生完BB後，睡眠時間大幅縮減，瞓覺時間幾乎只有2小時，令佢大呼吃不消。<br><br>徐若瑄表示，現在小V寶幾乎每3小時就飲一次奶，昨凌晨1點多，佢就醒來哺乳，無論係揼奶或親餵，前後準備時間將近1小時，而且一天之中仲要花時間與老公、繼女培養感情聊天，剩下可以瞓覺嘅時間，最長只有約2小時，佢忍唔住咁講：「做完這些就算我練會立刻昏睡法，也根本沒剩甚麼時間睡覺，我想我已經進入休想睡飽的日子了」。<br><br>雖然徐若瑄看起來相當疲憊，但就掛住已為人母幸福笑容，佢話：「媽咪們妳們太強了！敬女人…兒子，只要你健康就好，我拚了」！</p></body></html>