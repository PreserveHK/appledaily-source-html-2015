<html><header><meta charset="utf-8"><title>峻瀅缺車位住客違泊兩月收30告票</title></header><body><h1>峻瀅缺車位<br>住客違泊兩月收30告票</h1><p>【本報訊】政府有意大力發展將軍澳137區，但附近配套嚴重不足；以鄰近私樓日出康城及峻瀅為例，就面對車位不足問題，屋苑泊車位更被發展商長實炒至「天價」。有峻瀅住客趁凌晨將私家車泊在屋苑外路邊，近月卻被警察瘋狂抄牌，有人在兩個月間被抄30多張牛肉乾；發展商則「巧合」地同時發通告將餘下車位加價10萬元發售。</p><p>「巧合」加價賣車位</p><p>峻瀅共有1,777個住宅單位，車位卻只得254個，相等於每7戶爭1個車位。住戶吳先生去年中入住後，最初以月租3,800元租用屋苑車位，但今年1月，長實突然把一眾月租戶逼遷，改為將車位放售，每個售百多萬元，「最後都係太貴賣唔晒（車位），佢（長實）又想租番畀我哋，但加租加到4,200蚊」。<br>吳認為不合理，寧願趁凌晨時將車泊在屋苑外馬路。他指高峯期每晚有近30至40架車泊在路旁，大部份都是峻瀅住戶。<br>但至今年6月，眾人開始被瘋狂抄牌，「通常集中喺凌晨，12點抄一次，到凌晨2點、4點又分別一次」，以吳為例，兩個月收30多張違例泊車告票，被罰款萬多元。剛巧發展商也在6月發通告，將餘下車位每個加價10萬元發售，最便宜由125萬元起。吳說：「正常邊有可能咁樣抄牌，定係發展商聯同警察，配合佢哋加價賣車位？」<br>協助車主的自由黨地區幹事崔定邦指，發展商有意借車位不足作炒賣，呼籲運輸署介入，盡快在該處設立臨時車位，應付居民所需。<br>警方指，過去3個月接獲72宗有關上址的車輛阻塞報告，共發出609張定額罰款通知書；長實旗下的港基物業管理有限公司至截稿前未有回覆。<br>■記者梁御和</p></body></html>