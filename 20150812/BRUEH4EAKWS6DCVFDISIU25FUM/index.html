<html><header><meta charset="utf-8"><title>亞洲Outlet之都 - 鄧達智</title></header><body><h1>亞洲Outlet之都 - 鄧達智</h1><p>至緊要不是「亞洲Out咗之都」，推出「Outlet之都」着實冇乜唔妥！幾任特首日日捱7/11，Hea極有限肯定勤奮。也曾理想建設香港亞洲之都時裝之都藥材港數碼港，結果乜港物港得個講，乜都物都冇料到。只嘆時也、命也。<br>莫指港人留戀殖民時期，一直不苟同港英盡善盡美，回歸前未用大鑼大鼓聲張，數十年來香港真正亞洲盛事之都。<br>今天？喜歡不喜歡，蹬腳不蹬腳，激心不激心……亞洲盛事之都，早已移形換影去咗上海啦，都！<br>官員萬事慢，何止三拍（殺樹卻又快得手起刀落）？力行無為之治，眼見內地客湧現香港購物，可曾構思邊境設立 Outlet Mall類散貨場？方便買得藥物奶粉尿片食油品物，甚至名牌月下貨，不用此類商店殺入平民社區令鋪租無止境飆升，弄得傳統民生平常風景絕地消滅，最終民憤不絕，內地客與港人矛盾不息卻又推卸責任，埋怨港人對內地同胞缺乏包容。<br>內地人過門都是客，白花花銀両給我們賺，有關部門官員議員何曾想過將Shopping重點如中環、銅鑼灣、油尖旺……甚至上水、沙田、屯門、元朗交通改善，多設行人專用區，美化環境加強綠色？<br>都沒有！不是官員負責，難道是我港人蟻民責任？<br>香港特色在近，在方便，在免稅，還有同文，吃食口味相近卻缺乏文化內涵並包裝，也無伶俐有趣社區建設。一個浪，日圓貶值兼大開方便之門。二個浪，歐羅也貶值兼且名牌出生地大本營。兩地好酒美食不絕，香港除了貴、除了骯髒、除了每況愈下美食之都快除名外，憑什麼條件吸客？<br>貪便宜，人同此心，放諸海內外皆準。Outlet Mall先在美國大行其道、然後歐洲，時尚品物質與量皆讚，香港人腦筋本來至靈活，怎會沒想到開設同類殺價摩？官員定當跑出來喊：香港冇地！<br>事在人為，新界貨櫃場、車場、廢物場放眼望去連綿不絕，怎會沒地建 Outlet？對環境、對民生，起碼乾淨企理。再說舊啓德機場浪費十數年的空間呢？今天郵輪碼頭都未圓滿使用，何不這方面動腦筋？<br>只要內容精警，顧客群何止內地客？周邊日本、韓國（包括朝鮮）、台灣，還有俄羅斯菲律賓印尼印支半島新興財主，採購不下數十年的中東客非洲客，客源不絕生意不息。設貨品豐富，質量保證「勾你摩」，歐美客一樣吸收過來，歐美名牌部分貨品幾個真正Made in Italy，Made in France？心水清者皆知如非中國越南柬埔寨土耳其摩洛哥突尼斯尼泊爾……製，便是製了90%運回歐洲加工包裝，所以貨源定不成問題。<br>歐洲今天零售寒冬，客源不依靠中國客還有誰人？想想，可不要想得太久，「亞洲Outlet Mall之都」，香港飾演，綽綽有餘！</p></body></html>