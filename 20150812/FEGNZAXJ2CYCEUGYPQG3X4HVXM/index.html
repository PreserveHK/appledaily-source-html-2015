<html><header><meta charset="utf-8"><title>輪住擺酒　基仔光棍節請飲</title></header><body><h1>輪住擺酒　基仔光棍節請飲</h1><p>下周二（18日）踏入43歲的古巨基，於去年7月12日在拉斯維加斯跟助手陳英雪註冊，結束20年愛情長跑，婚後一年的基仔，終擇好日今年11月11日光棍節在中環四季酒店補擺喜酒，採西式自助餐雞尾酒會形式舉行，據知，基仔將廣邀星級好友出席盡興，包括劉翔、傅明憲、倪震和周慧敏夫婦，還有當年同列無綫五虎的古天樂、吳家樂，合拍內地劇《情深深雨濛濛》的趙薇、林心如、蘇有朋，當然少不了同屬英皇的容祖兒、謝霆鋒、林峯，場面肯定盛大過頒獎禮。</p><p>基仔親設計婚紗</p><p>基仔昨接受本報電話訪問時說：「唔係特登揀光棍節擺酒，因為嗰日係好日，又咁啱得嗰日book到酒店場地。」他承認會廣邀各地好友出席，問預計花費多少錢？他說：「要埋單先知，因為𠵱家仲諗緊場地佈置，我都會參與設計，包括場地佈置、邀請卡、餅卡。」基仔更大爆會親自為老婆設計婚紗：「甚至乎古太套婚紗，我都會參與設計。」<br>問婚紗款式是否要封胸？基仔笑說：「如果古太減肥減得切，咪設計得性感啲，如果減肥減唔切，咪多布啲囉。我自己嗰套，就睇吓夠唔夠時間，梗係整老婆嗰套緊要過整自己嗰套。」基仔講完都頂自己唔順，怪叫：「嗚呀！好肉麻呀！」至於婚宴以雞尾酒會形式，基仔說：「想從簡啲，我同古太好怕大龍鳳。」當日會否唱情歌冧老婆？基仔說：「最近出咗隻碟，裏面主打歌送畀老婆，至於到時唱唔唱，睇吓度咗rundown未囉，歌名咪《找到你是我最偉大的成功》。」<br>採訪：鍾國仁、皓騫</p></body></html>