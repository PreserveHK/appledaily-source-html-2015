<html><header><meta charset="utf-8"><title>明哥：政府冇胸襟</title></header><body><h1>明哥：政府冇胸襟</h1><p>黃耀明因支持雨傘運動，今年一月一日跟寰亞唱片約滿後，無聲無色地不獲續約，昨明哥到中文大學出席講座，問到是否因佔中影響續約？他說：「佢冇同我傾，我都冇搵佢，𠵱家休息仲恢復緊，任何地方工作邀請都會接受。」<br>自雨傘運動至今半年，明哥在中港澳三地都零工作，他說：「台灣好在有，但基地仍然喺香港。心痛係畀我睇中咗係咁，呢個政府咁唔開明冇胸襟，呢樣先驚，預咗內地冇工作，但香港都冇真係恐怖，呢個係好大警號，如果講咗唔喺主流建制同商家，就有好多手段令你唔再講嘢。」明哥強調不會從政，問會否跟何韻詩合作？他說：「我人人都可以合作，希望唔好驚咗我，唔想雨傘後人人都怕咗你，希望呢個社會可以有第二種聲音。」採訪：盧妹　攝影：陳慧安</p></body></html>