<html><header><meta charset="utf-8"><title>飛來橫禍！許仕仁舊愛　傷重魂歸天國</title></header><body><h1>飛來橫禍！<br>許仕仁舊愛　傷重魂歸天國</h1><p>行船跑馬三分險，唔單止騎師經常要面對墮馬風險受傷，用嚟競賽的純種馬，有別於其他品種馬匹，本身腳部較脆弱，偶然會跑跛或操跛，傷重救唔番遭人道毀滅。<br>呢日(19日)就發生一宗咁嘅意外，潘頓策騎葉廐「各適其適」進行快跳，當隻馬跑到終點前200米柱段左右，突然劇痛一拐一拐，不良於行，潘頓隨即收停落馬，安撫該駒，拖牠走到外欄一角，避免干擾其他馬。冇耐葉楚航等人亦趕到，獸醫檢查後，為「各適其適」的右前腳進行包紮，準備送去醫院，不過此駒狀甚痛苦，連行上運馬車亦有點困難，幾步路都搞咗一陣先成功，不過後來仍傳來噩耗，傷勢太重關係，需要人道毀滅。<br>6歲嘅「各適其適」原本係許仕仁名下，但他在貪賄案曝光前，將此駒出售招標，由紅駿團體買入。「各適其適」易主後表現甚佳，至今取得5冠3亞1季，強如一班馬「魚躍鳥飛」亦曾經輸畀「各適其適」，累積獎金339萬，絕對係一匹好馬。今季佢雖然表現下滑，但上仗後減至60分，本來短期內可降入四班爭勝，估唔到呢匹許仕仁舊愛，有咁嘅下場。<br>除了「各適其適」，本周二李廐「大家關心」亦是操練期間跛腳，被人道毀滅。當日還有一匹「遊俠兒」，也因傷患問題死亡，換言之三日內死了三匹馬。</p></body></html>