<html><header><meta charset="utf-8"><title>林峯孖千語bb睇藝術展</title></header><body><h1>林峯孖千語bb睇藝術展</h1><p>【爆相爆片】<br>【灣仔】林峯同吳千語公開咗拍拖後，最初為享受二人世界，多數出埠去拍拖，但𠵱家感情穩定咗，所以拍拖陣地又轉番喺香港。大前日讀者陳小姐喺灣仔會展舉行嘅Art Basel，目睹峯峯同千語BB拍拖睇展覽大晒甜蜜，於是透過本報「爆相爆片」分享吓佢哋嘅拍拖生活。<br>讀者陳小姐透過WhatsApp話，大前日下晝四點幾，千語BB蹺住林峯睇展覽，佢哋一路行一路打情罵俏，見到千語先扮男友個樣，跟住再用凌厲眼神望住男友，睇落又幾溫馨。事後又搵番千語BB講吓呢件事，佢前晚回覆：「其實拍拖睇呢啲都係幾好嘅節目，我哋不嬲都鍾意睇，不過嗰日冇買嘢，都係以睇為主。」<br>採訪：陳杰</p></body></html>