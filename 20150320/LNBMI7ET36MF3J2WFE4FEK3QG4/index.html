<html><header><meta charset="utf-8"><title>林恬兒陀慈姑椗？謝玲玲：我唔講得</title></header><body><h1>林恬兒陀慈姑椗？<br>謝玲玲：我唔講得</h1><p>林建岳大女林恬兒、賭王四房千金何超盈、邢嘉倩等前晚現身中環食店「禮賓傅」開幕活動。林恬兒則與夫婿何正德現身活動，已有七個月身孕的她現巨肚外，上圍亦豐滿不少，二人並未有接受訪問，何正德小心翼翼扶實老婆。據悉，她的預產期在六月底，而BB性別依然保密，不過她的好友、台灣影星關穎在日前在微博上載了一幅與恬兒的「肚貼肚」合照，懷B女的她更留言：「原來肚形真的會不一樣．．好奇妙喔！」，暗示恬兒今胎生仔。記者昨日致電恬兒母親謝玲玲求證，問到有傳抱男孫，她即避忌表示：「我唔講得，留畀何家嗰邊講。」</p><p>張舒雅設計珠寶</p><p>被指為「最Hea港姐」的張舒雅一身deep V連身裙獨個兒抵達，她透露現為父親打理家族珠寶生意：「𠵱家幫手做設計，之前讀咗珠寶設計兩年，爹哋都有一齊畀意見，返屋企幫手唔辛苦。」問到她是不是完全退出幕前，她笑言：「冇話唔做，不過幕前好耐冇做，遇到啱都會做。」記者問她現在有否拍拖，她即回答：「冇，𠵱家唔想拍拖，自己一個人都好開心，身邊都好多朋友。」提到她以前戀愛大過天，她即笑笑口：「以前嗎，變咗啦，自己都未照顧好自己，唔好煩到人哋。」此外，張王幼倫透露她成立的領賢基金將會於五月搞籌款活動，她表示：「仙姐（白雪仙）已應承出席，今次搵了許鞍華同劉嘉玲做新成員幫手。」<br>採訪、攝影：馬建華</p></body></html>