<html><header><meta charset="utf-8"><title>《進擊的巨人》殺入城市食人</title></header><body><h1>《進擊的巨人》殺入城市食人</h1><p>【新鮮娛片頭】日本超熱漫畫改編嘅真人版電影《進擊的巨人》，四年前已經打鑼打鼓話拍真人版電影，但因《告白》著名導演中島哲也開拍後劈炮，改由《日本沉沒》導演樋口真嗣執導，結果要押後上映。而且開拍以來一直玩神秘，到昨日電影終首次有片段曝光，日本NTV電視台喺昨早嘅資訊節目《ZIP》播放咗《進擊的巨人》首條預告片，當中可以見到真人版巨人真面目，巨人殺入人類城市，大肆進行破壞，連動畫中最經典嘅巨人拎起人類嚟食嘅鏡頭都有。<br>預告片入面，飾演主角艾倫．耶格嘅三浦春馬，女主角米卡莎．阿加曼嘅水原希子，同杏斯．素爾嘅石原聰美都有曝光。電影將會分上、下集，於今年八月及九月喺日本上映。<br>撰文：多雪花</p></body></html>