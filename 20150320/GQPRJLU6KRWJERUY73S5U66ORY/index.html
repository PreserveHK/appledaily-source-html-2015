<html><header><meta charset="utf-8"><title>專家論勢：互聯農業成黑馬</title></header><body><h1>專家論勢：互聯農業成黑馬</h1><p>互聯網相關任何人、事或物，可謂威到盡，就連總理李克強都要喺人大閉幕記者會度講「互聯網+」，所謂嘅「互聯網+」，即係網絡與產業融合，簡單啲講係用互聯網+傳統產業。<br>呢種新趨勢對傳統產業嚟講，結果有好有壞，但唔可以否認，過去幾年互聯網同零售又真係「+」得幾好，連年屆五十九歲號嘅李克強，都同記者講自己有網購過幾本書。<br>近年互聯網夥拍第二產業，成績有目共睹，國產智能電話打到其他品牌落花流水，基本上都唔係乜新聞。唔單止電話，電視亦開始互聯化，下一步可能是汽車，工信部近日更制定中國製造二○二五規劃，全面推進工業4.0，即探索智能工廠、智能設備及以智能服務的新模式。<br>近期甚至開始策劃向第一產業推進，中央政府更將互網農業政策化。舊年內地兩大互聯網產業巨頭四出「濕平」，金融、醫療、影視、打車等等，主要集中喺第三產業，隨着互聯網「+」產業擴展，工業4.0以至互聯農業或會成黑馬。<br><br>流氓</p></body></html>