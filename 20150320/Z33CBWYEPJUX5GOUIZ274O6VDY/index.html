<html><header><meta charset="utf-8"><title>德甲攻略：捧哈化「下」游反擊 - 吾中</title></header><body><h1>德甲攻略：捧哈化「下」游反擊 - 吾中</h1><p>周五德甲獨腳戲由兩支下游球隊對壘，由排第十五位的漢堡迎戰十四位的哈化柏林（圖）。由於漢堡今役人腳不整，近況亦不見得突出，要讓平/半，似乎有讓不起之嫌，一於博哈化下盤。（球賽編號：星期五23；有線61及201台明日3:30am直播）</p><p>漢堡殘陣難言勝</p><p>漢堡雖然是德甲老牌球會，但近季表現令人失望，目前仍只以二十五戰得二十五分排尾四，只多尾三的柏達邦兩分，今迎哈化柏林時絕對要搶分護級。<br>不過，漢堡近況麻麻，近五仗只得兩和三負，而今迎哈化時，又有正選門將杜布尼及中場積拉錫要坐波監，就算前鋒拉蘇加可望傷癒復出，陣容仍不算完整，難言穩勝。<br>至於以二十六分排第十四的哈化柏林，球隊同樣要搶分護級，但他們近況明顯較好，近三仗共獲一勝兩和，當中包括以2:2打和勁旅史浩克04。雖然哈化柏林有前鋒舒希巴因傷提早收「咧」，但另一前鋒沙洛文卡勞把握力不俗，加上主力如中場細貝萌及尼美亞等都可以候命，今役作客受讓平/半，取下盤起碼執半個盤。<br>文：吾中</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>