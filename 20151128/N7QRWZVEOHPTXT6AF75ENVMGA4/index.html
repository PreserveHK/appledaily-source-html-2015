<html><header><meta charset="utf-8"><title>旅遊達人：去多幾間買</title></header><body><h1>旅遊達人：去多幾間買</h1><p>【本報訊】日本計劃放寬旅客消費退稅範圍，有「宅男教父」之稱的日本旅遊達人項明生拍手叫好，雀躍地說：「以前買一萬日圓衫先有得退稅，𠵱家買滿5,000日圓就得，當然開心啦。」</p><p>市民：買嘢會爽手咗
</p><p>項明生解釋，過往到日本購買經驗，到店舖購買時款衣物，許多時要「夾硬」買滿一萬日圓，「可能只係睇中一件衫，但為咗可以退稅，就算一啲唔係最想買嘅嘢，都要買砌夠一萬。但今次放寬退稅金額，我可以去多幾間舖，每間買啲心儀衣物」。他說，每間服裝店買一些，料消費總金額一定增加。<br>國際漫遊協會資深會員范子祺表示，放寬旅客消費退稅最大得着是購買日本藥物，「𠵱家超巿都可以退稅，買一萬日圓唔係咁容易，𠵱家減一半就有得退，好方便香港人」。每年都最少去兩次日本旅行的市民鍾小姐笑稱，受惠於新政策會令購物多元化，「5,000日圓就有得退稅，可以去多幾間買嘢。」但對於每次去日本大手掃送貨的王小姐而言，新政策對她影響不大，「去一間舖掃貨分分鐘都過萬日圓啦。當然，退稅消費金額減咗一半，買嘢都會爽手咗」。<br>■記者蔡朗清</p></body></html>