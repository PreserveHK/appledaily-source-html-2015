<html><header><meta charset="utf-8"><title>異動空間：反彈一刻值千金 - 魏力</title></header><body><h1>異動空間：反彈一刻值千金 - 魏力</h1><p>爆破！爆破！爆破！周小川被爆在G20峯會期間，三度指中國股市泡沫已爆破，但又話股市已經跌到位，再強調人仔無長期貶值的基礎。內地媒體一致唱好，認為「就快見底啦」。但魏力有兩個疑問：第一，股市跌到位的理據何在？從估值去睇，目前內地經濟明顯差過去年，但滬股仍較去年起步位高五成，如何叫合理？第二，阿爺暴力救市後，市場功能已消失，今日公安介入明日限沽空，再來個敢沽貨、逼增持，最新買賣10張期指已是異常交易，如果周博士仍分析到市場的合理價，就實在太心水清了。央行行長如此公然唱好，唯一解釋是國家隊成手蟹貨，要唱好自救了。順便一提，新規定生效後，內地期指昨日張數大跌九成，可說與停了期指市場無分別，再說基金不能沽期指對沖，又要應付贖回，只好沽正股套現，反過來增添現貨市場壓力，變成越救越死。<br>家陣港股反彈以分鐘計，對出貨者而言每秒鐘都好寶貴，雖然升跌股份比例有改善，昨日回升至46：54，但普遍升得一兩巴仙，行多幾格就俾蟹貨炸番轉頭，例如中航科工（2357），無謂入場湊熱鬧。<br><br>魏力<br> http://www.facebook.com/2012jason </p></body></html>