<html><header><meta charset="utf-8"><title>谷渡海泳拉人落水肥人魚欣宜撼飄逸Kay</title></header><body><h1>谷渡海泳拉人落水<br>肥人魚欣宜撼飄逸Kay</h1><p>自從表明不再減肥，堅持要做自己的鄭欣宜，雖然曾因體重上升而失去泳衣廣告，但她一於懶理，決心打破肥人禁忌，反而贏得不少讚賞。最近欣宜與謝安琪（Kay）和網絡紅人達哥林慧韡等，齊齊落水為下月18日在維港舉行的「維港渡海泳」拍照，為健兒打氣。<br>經常在社交網晒三點式的欣宜，今次以性感美人魚造型上陣，笑稱感覺很好玩並說：「我都好期待出嚟嘅效果，今次係我第一次以美人魚造型游水，嗰日浸咗兩個鐘，啲皮膚都皺晒。雖然眼神對影相好重要，但喺水底入面，其實就算撐開對眼，有燈照住你都唔係好望到鏡頭喺邊，不過原來冇兩隻腳嘅輔助，移動時係好困難。」她更笑言：「我最想去一個冇人嘅地方游水，我好有信心參加渡海泳㗎，但係要練習5年先。」</p><p>達哥水中照打機</p><p>同樣首次在水中拍攝的Kay，以人體彩繪造型拍攝，她笑說：「就算喺水裏面擘大眼，原來乜嘢都睇唔到，只可以憑感覺行事，加上脂肪多肌肉少，好難『沉住氣』停喺水底拍攝。」網絡紅人達哥要在水中打機，平時過關斬將的達哥直言有難度：「最難係在於我唔識得游水，但又要保持鎮定。」<br>撰文：張曦彤</p></body></html>