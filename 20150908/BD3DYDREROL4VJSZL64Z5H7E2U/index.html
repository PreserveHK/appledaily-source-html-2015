<html><header><meta charset="utf-8"><title>港視播王晶劇　網民跌眼鏡</title></header><body><h1>港視播王晶劇　網民跌眼鏡</h1><p>已經進入倒數階段的香港電視，自家劇《開腦儆探》播完後，網民在官網可以無限loop港視舊劇，同時亦可欣賞在開台初期已經買下的外購劇。<br>前日港視facebook介紹由方力申、陳國坤、朱茵、應采兒等主演、王晶執導的《大唐雙龍傳》，結果前晚播映後被網民留言狂插，因《大》劇早已被上載到互聯網，兼該劇在內地播出時評價麻麻，有網民先後留言說：「王維基呢次失策」、「做乜播呢個『大唐雙農傳』嘅？之前大陸網民先笑兩個主角成個農民咁」，甚至有網民直言：「港視今次選擇嘅劇集令我絕對失望。」<br>昨日向港視了解，發言人回覆說：「由於仍尚待法庭就兩宗司法覆核案件判決，現階段繼續播放外購節目會係其中一個發展方案。」<br>採訪：嵐山</p></body></html>