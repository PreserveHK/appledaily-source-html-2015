<html><header><meta charset="utf-8"><title>求驗客手記：球證彈弓手險玩謝波圖</title></header><body><h1>求驗客手記：球證彈弓手險玩謝波圖</h1><p>巴素利前晚喺歐聯十六強首回合俾來訪嘅波圖逼和1:1，場波嘅焦點人物唔係兩隊嘅入球球員干沙里斯同丹尼路雷斯，反而係喺英超成日見到佢執法嘅球證卡頓保。<br>事源場波去到四十八分鐘，卡斯米路門前執雞為波圖追成1:1，佢仲同班隊友走到勁遠慶祝，但當巴素利球員準備開波嗰陣，卡頓保同底線球證費特傾完一輪，就認為入波前有兩個波圖球員越位，於是吹番轉頭判入球無效；而睇重播片段，卡頓保又真係無錯，問題只係佢喺判入波後成兩分鐘先至推翻，反應慢到咁，搞到自己好尷尬囉。雖然卡頓保喺處理波圖呢個問題入波嗰陣彈弓手，但佢畀牌就非常果斷，總共發出咗九張黃牌。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>