<html><header><meta charset="utf-8"><title>決戰奧斯卡：導演影評人齊揀奧斯卡心水</title></header><body><h1>決戰奧斯卡：導演影評人<br>齊揀奧斯卡心水</h1><p>【第87屆奧斯卡頒獎禮之至愛候選】<br>每年一度的奧斯卡頒獎典禮，將於香港時間下周一早上舉行，每年這段時間，都是一班評審頴爆頭的時候，要在眾多好戲中甚至優秀演出者中挑選唯一一位得獎者，當真不易，每位評審甚至每位觀眾所愛都有所不同，本報特別訪問了合共12位香港導演及影評人挑選奧斯卡心水，他們均傾向選擇《我們都是這樣長大的》為最佳電影。<br>撰文：盧葦</p><p>【導演】</p><p>郭子健</p><p>最佳電影：《鼓動真我》<br>最佳導演：韋斯安德遜<br>最佳男主角：米高基頓<br>最佳女主角：茱莉安摩亞<br>「雖然明知《鼓動真我》唔會得，不過真係好鍾意。導演我會揀韋斯安德遜，佢真係冇得頂。至於男主角米高基頓係不作他人選，女主角揀茱莉安摩亞。」</p><p>鄒凱光</p><p>最佳電影：《我們都是這樣長大的》<br>最佳導演：李察連利加<br>最佳男主角：艾迪烈柏尼<br>最佳女主角：露莎蒙碧姬<br>「電影、導演都會揀《我們》，導演李察將小朋友咁多年嚟成長淡淡然咁拍出嚟，我呢個年紀睇更有感覺。男主角我會選艾迪烈，我自己都試過扮（肌萎症），扮唔到。」</p><p>雲翔</p><p>最佳電影：《布達佩斯大酒店》<br>最佳導演：韋斯安德遜<br>最佳男主角：艾迪烈柏尼<br>最佳女主角：茱莉安摩亞<br>「《布達佩斯大酒店》幽默而動人，電影同導演都係我今年嘅至愛。演出《霍金》嗰位艾迪烈柏尼好神似，茱莉安摩亞係我偶像，我一定揀佢。」</p><p>舒琪</p><p>最佳電影：《我們都是這樣長大的》<br>最佳導演：李察連利加<br>最佳男主角：史提夫加維<br>最佳女主角：/<br>「《我們》難嘅唔只係拍足十二年，仲要有完整性，出嚟效果驚喜。李察用職業同非職業演員一齊演，但你唔會睇到佢哋有分別，表現好統一，好考導演功力。」</p><p>黃修平</p><p>最佳電影：《鼓動真我》<br>最佳導演：/<br>最佳男主角：艾迪烈柏尼<br>最佳女主角：/<br>「最佳電影會揀較冷門嘅《鼓動真我》，故事簡單就係講為打好鼓可以去到幾盡。男主角會係艾迪烈柏尼，佢嘅演出太震撼，無論係技巧同感情濃度都非常之高。」</p><p>麥曦茵</p><p>最佳電影：《我們都是這樣長大的》<br>最佳導演：賓納米拿<br>最佳男主角：米高基頓<br>最佳女主角：麗絲蕙絲潘<br>「男主角係米高基頓、女主角我揀麗絲蕙絲潘、最佳電影我會推薦《我們都是這樣長大的》，十分好睇，至於最佳導演就係賓納米拿。」</p><p>第八十七屆奧斯卡重要提名名單</p><p>最佳電影</p><p>《解碼遊戲》（The Imitation Game）<br>《霍金：愛的方程式》（The Theory of Everything）<br>《我們都是這樣長大的》（Boyhood）【大熱】<br>《馬丁路德金－夢想之路》（Selma）<br>《飛鳥俠》（Birdman）<br>《布達佩斯大酒店》（The Grand Budapest Hotel）【次熱】<br>《美國狙擊手》（American Sniper）<br>《鼓動真我》（Whiplash）【次熱】</p><p>最佳導演</p><p>韋斯安德遜（Wes Anderson）《布達佩斯大酒店》【次熱】<br>艾力謝路依拿力圖（Alejandro Inarritu）《飛鳥俠》（Birdman）<br>李察連利加（Richard Linklater）《我們都是這樣長大的》（Boyhood）【大熱】<br>賓納米拿（Bennett Miller）《獵狐捕手》（Foxcatcher）<br>Morten Tyldum《解碼遊戲》（The Imitation Game）</p><p>最佳男主角</p><p>班尼狄甘巴貝治（Benedict Cumberbatch）《解碼遊戲》（The Imitation Game）<br>艾迪烈柏尼（Eddie Redmayne）《霍金：愛的方程式》（The Theory of Everything）【大熱】<br>史提夫加維（Steve Carell）《獵狐捕手》（Foxcatcher）<br>米高基頓（Michael Keaton）《飛鳥俠》（Birdman）【次熱】<br>畢列谷巴（Bradley Cooper）《美國狙擊手》（American Sniper）</p><p>最佳女主角</p><p>茱莉安摩亞（Julianne Moore）《永遠的愛麗絲》（Still Alice）【大熱】<br>菲莉絲迪鍾斯（Felicity Jones）《霍金：愛的方程式》（The Theory of Everything）<br>麗絲蕙絲潘（Reese Witherspoon）《狂野行》（Wild）<br>露莎蒙碧姬（Rosamund Pike）《失蹤罪》（Gone Girl）【次熱】<br>瑪莉安歌迪娜（Marion Cotillard）《公投飯票》（Two Days, One Night）<br>資料來源：美國電影藝術及科學學院</p></body></html>