<html><header><meta charset="utf-8"><title>各大零食店特色新春食品</title></header><body><h1>各大零食店特色新春食品</h1><p>價真棧　平價吸客奏效</p><p>多間食品店中，以「價真棧」最旺場。記者在平日下午三時到訪灣仔分店，依然人頭湧湧，排隊「埋單」人龍足足超過二十人。與其他日式零食舖不同，價真棧以銷售美國、歐洲進口食品為主。店員指，來自美國加州的三磅裝開心果最暢銷，更平絕市面同類型產品；從荷蘭進口的乳酪花生朱古力，亦因為「紅紅綠綠」包裝而受到青睞。現場所見，店內的乾果、冬菇等，則最受年長顧客捧場。</p><p>阿信屋　多款獨家發售</p><p>名氣最響的759阿信屋（759），主席林偉駿表明因「冇咩錢賺」，放棄引入傳統年貨如藍罐曲奇及金莎，取而代之購入大量日本禮盒，大部份來自北海道。<br>該零食店的店員指，不少食品只有阿信屋獨家發售，包括造型趣致、初生小雞形狀的杏仁朱古力曲奇，正價售約四十一元；另一款價錢相若的牛油薯仔味朱古力夾心餅禮盒，適合「貪新鮮」的年輕家庭。</p><p>阿美橫丁　力捧脆米曲奇</p><p>由EDO餅乾生產商兼零食代理僑豐行開設的「アメ橫丁」（阿美橫丁），近期迅速擴張，分店「開完一間又一間」。<br>雖然店內人氣明顯差過對手，但店員細心介紹多款禮盒及糖果，更邀客人試食；店員指，由日本北海道進口的朱古力脆米曲奇較受歡迎，「好過送曲奇咁老土」；另一款紀州梅肉硬糖，糖內含小片梅肉，則適合「嗜酸」女士。</p><p>滋味佳　續賣傳統年貨</p><p>食品市場被入侵，「龍頭」百佳透過零食舖「滋味佳」反擊，惟雷聲大雨點小，至今只開設三間分店。<br>店員坦言，店內最暢銷年貨「都係啲『行』嘢」，即金莎及藍罐曲奇等，又指「間間零食舖賣嘅嘢都差唔多，都係同一個貨源」。他向記者推介的「紅帽子」禮盒曲奇，內有杏仁餅、馬卡龍、蛋卷等；另外又介紹宇治綠茶撻，兩款食品皆來自日本。</p><p>優品360　大包裝做主力</p><p>商舖炒家林子峰有份投資的「優品360」，定位與價真棧相似，專從歐美進口大包裝食品或生活用品，亦出售小量日、韓零食。職員指，年貨中以曲奇及朱古力禮盒最好賣，但糖果選擇不多。該店介紹的比利時貝殼朱古力，指金黃色罐裝包裝適合新年送禮，售八十八元。店員另介紹一款迪士尼卡通罐裝曲奇，僅售三十元，雖然盒上寫滿日文，但記者細看下原來產自馬來西亞。</p></body></html>