<html><header><meta charset="utf-8"><title>【壹週刊】【新煮意】年糕變薯條　黃紫盈炸芋頭糕</title></header><body><h1>【壹週刊】【新煮意】<br>年糕變薯條　黃紫盈炸芋頭糕</h1><p>【壹週刊】每逢過年，屋企雪櫃起碼有幾底年糕，唔係蒸就係煎，食到真係有啲悶呀！鬼主意多多嘅黃紫盈呢次搞搞新意思，一連三集同大家玩「年糕新煮意」。打響頭炮嘅有脆卜卜黃金芋頭糕！<br><br>材料：芋頭糕：1個 （約800克）<br>雞蛋：1隻<br>生粉：適量<br>淮鹽：少許<br><br>做法好簡單，先將芋頭糕切成幼條，並沾上蛋漿，然後撲生粉，咁樣做可以避免糕身喺炸嘅時候變鬆散。之後加熱油鍋，將芋頭條炸至表面金黃。撈起芋頭條，用吸油紙吸去多餘油份。最後撒上少許淮鹽毫搞掂。<br>小知識：芋頭嘅膳食纖維係飯嘅四倍，但一份大約60克左右嘅芋頭，就只有四分之一碗飯嘅熱量，啱晒想減肥但又戒唔甩澱粉質嘅你。不過提提大家，芋頭最好唔好同香蕉一齊食，因為兩者都較難消化，一齊食容易引起胃腹脹痛。<br><br>鳴謝 : <br>場地提供：華人尚品<br>年糕提供：嘉饌尚品<br>服裝：AINNE嬡媛<br>髮型、化妝：Christopher Wong<br>指甲：Nails From HeART<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁<br> http://nextplus.nextmedia.com/  </p></body></html>