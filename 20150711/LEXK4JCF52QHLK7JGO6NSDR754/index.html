<html><header><meta charset="utf-8"><title>求驗客手記：高拉特罰冇得換衫？</title></header><body><h1>求驗客手記：<br>高拉特罰冇得換衫？</h1><p>球員被罰停賽就聽得多，被罰唔准入更衣室但仍然可以落場踢波就真係幾新鮮。亞洲足協喺周五開罰單，廣州恒大喺亞冠16強次回合贏FC城南2:0，巴西中場列卡度高拉特（圖）因為當選最佳球員但冇出席記招，鄭智就冇按規定出席接受訪問，兩位球員都被罰款，其中高拉特仲追加喺下場禁止進入更衣室但可以比賽。即係話下月底作客柏雷素爾嘅八強首回合，高拉特要搵地方換衫，踢完場波一身臭汗，唔通要焗到返酒店先可以沖涼？</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>