<html><header><meta charset="utf-8"><title>【壹週刊】京阪愛作戰2》 抽信封分組　大阪組唔夾攝影師</title></header><body><h1>【壹週刊】京阪愛作戰2》 抽信封分組　大阪組唔夾攝影師</h1><p>【壹週刊】上一集就同大家直撃兩對準新人喺香港出發嘅情況，呢日佢哋終於嚟到第一站大阪啦！<br>一到站，黃紫盈即刻點人數，Do-re-mi-fa，硬係爭咗啲嘢咁呀！係喇，仲未介紹靈魂人物出場呀，就係兩位日本專業攝影師喇！第一位就係大學讀法律嘅Tsubai，發現最愛原是攝影，一做就做咗6年婚攝攝影師，攝影風格係自然不造作。<br><br>第二位就係嚟自東京嘅Shun，長駐北京，經常有瘋狂嘅idea，被喻為最具冒險精神嘅攝影師，行華麗高貴風。<br><br>終於齊腳！經抽信封分組之後，Jackal同Becky抽中sell自然風嘅Tsubai，Gordon同Debby就同冒險家Shun San一組。定好partner，咁就快快手開會傾下大家想點影啦。睇返攝影師以前啲作品集攞靈感，進展唔錯呀。<br><br>咦！突然Tsubai好似面有難色咁架……呢次弊啦，原來風格唔同，Jackal同Becky就想影啲colourful，繽紛開心嘅相，不過Tsubai就擅長影mono tone，咁點夾呀？<br><br>不過Tsubai好快就解決咗，同Jackal同Becky解釋原來相片顏色可以後製，彩色黑白都冇問題，佢會照用自己最擅長嘅方法去拍攝，捕捉一對新人最自然嘅一面。<br><br>至於東京組又如何呢？記得出發前Gordan話想影輯高貴感覺嘅婚照，睇返Shun嘅作品，都幾符合佢哋嘅要求。仲傾得鬼咁開心，應該好合拍喇！<br><br>下一集正式進入第一個挑戰，Becky拆開個信封，發現寫住「第三者」幾個字，即時呆咗。結婚開開心心，做咩突然殺出個「第三者」呢？想知搞乜東東？記住留意下一集啦！<br><br>服裝提供：ZIZTAR、Pompei 龐蓓<br>鞋履提供：Benita Fashion、Accurate Sports<br>手錶提供：ODM<br>特別鳴謝：La-vie Photography（FB專頁： http://on.fb.me/1JGkkzt ）<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>