<html><header><meta charset="utf-8"><title>教你屋企健身變modelAvis率肌男攻書展</title></header><body><h1>教你屋企健身變model<br>Avis率肌男攻書展</h1><p>【香港書展2015之「胸」湧澎湃】一年一度的書展將於下周三（15日）開鑼，每年書展也是寫真戰場，除了半百「美魔女」羅霖，王宗堯推出龍友相集，何韻詩亦出書講港人關心議題。其實另一有看頭的新書，可談到四名大隻男模包括周秀娜舊愛陳偉成（Avis）、姚淇瀚（Henry）、鍾志峯（Wilson）與黃俊豪（Jeremy）攜手推出健身書《G.Y.M.動起來》，赤裸上身的四大男孩勁騷胸、腹肌，示範在家中也能輕易做到的健身運動。<br>現年33歲的Avis是隊中最年長的，開設健身室的他甚有大哥風範，在場指點三位小師弟拍攝的動作，對於今次新書，Avis說：「呢本書係帶領大家點去健康運動同飲食，喺屋企都可以練到我哋嘅身形，跟住做30日內就可以練到model身形。Jeremy同Wilson都係之前A&amp;F嘅model，我哋得閒都會操吓，所以就諗到不如一齊出本書同大家分享。借呢本書帶出有幾多錢買幾多名牌都冇用，練好自己身形，着底衫短褲已經好好睇。」Avis表示自己每天會在家做一千次掌上壓及sit up。</p><p>肥仔發奮成男模
</p><p>首次出書的Jeremy則相當期待，他說：「第一次出書好期待，我細個係肥仔，11歲已經有190磅、36吋腰，成日俾人笑肥仔，18歲去英國讀書開始跟鬼仔學做gym，到𠵱家做咗model，尤其夏天，大家都要有健美嘅體態。」而Wilson與Henry異口同聲表示希望新書大賣，Wilson說：「香港人太忙，希望呢本書可以帶畀大家有好弗嘅身形。」<br>採訪：羅慧敏<br>場地提供：富豪海灣</p><p>《G.Y.M.動起來》</p><p>售價：$128<br>內容：教你30日打造美好身形<br>發行商：紅出版／青森</p></body></html>