<html><header><meta charset="utf-8"><title>【壹週刊】愛作戰3》奈良殺出第三者　新郎哥同鹿濕吻 </title></header><body><h1>【壹週刊】愛作戰3》奈良殺出第三者　新郎哥同鹿濕吻 </h1><p>【壹週刊】要正式出發去影相啦！Jackal同Becky會留喺大阪，首先去奈良，著和服影相；跟住到新世界，感受下大都會魅力。而Gordan同Debby就會到訪熱鬧嘅東京，去台場摩天輪，搵番求婚時嘅甜蜜感覺，又會去埋透明教堂，預演婚禮。<br><br>事不宜遲，即刻進行第一個挑戰！十張婚紗相有十張都係得一對新人入鏡，呢次就搞搞新意思，要求攝影師安排其他人入鏡，第三者可以係一個人，亦可以係一group人，總之張相影出嚟靚同有意思就得啦！<br><br>首先大阪組接受挑戰！奈良公園四圍都係鹿仔，攝影師梗係唔會放過啦，用預備好嘅飼料引佢哋埋嚟，影低大家最自然嘅一面。仲俾Becky發現期待已久嘅櫻花！呢個時候已經係櫻花期嘅尾段，竟然都俾佢哋搵到，果然犀利！櫻花樹下，小鹿相伴，靚人加埋靚景，咁有詩意，真係浪漫到極點呀！<br><br>不過鹿同櫻花都唔計喺「第三者」架，究竟Tsubai有咩計劃呢？見佢氣定神閒咁，一啲都唔緊張。咦，Tsubai好似有發現喇喎！原來見到有班小學生經過，邀請咗佢哋加入嚟個「第三者」挑戰。Tsubai安排佢哋一個跟住一個排好隊，好似過馬路咁，擺出鬼馬姿勢，kawaii呢！大阪組順利完成挑戰，效果相當唔錯！<br><br>下一集東京組嘅挑戰將會增加難度，喺一個無人嘅教堂點樣搵個「第三者」出嚟呢？記住留意呀！<br><br>服裝提供：ZIZTAR、Pompei 龐蓓<br>鞋履提供：Benita Fashion、Accurate Sports<br>手錶提供：ODM<br>特別鳴謝：La-vie Photography（FB專頁： http://on.fb.me/1JGkkzt ）<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>