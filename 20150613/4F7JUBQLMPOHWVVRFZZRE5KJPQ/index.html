<html><header><meta charset="utf-8"><title>接老竇棒搵銀　欣宜預告錫錫秋官</title></header><body><h1>接老竇棒搵銀　欣宜預告錫錫秋官</h1><p>鄭欣宜接父親鄭少秋（秋官）棒，為保健食品擔任代言人，昨日更於清水灣片廠拍攝新一輯廣告。欣宜得悉成為該品牌代言人後，即時將消息告知父親：「因為廣告入面要跳舞，所以我將排舞片send咗佢睇，佢都話睇咗好多次。」問到可會想超越父親的舊廣告？欣宜笑謂：「冇諗過要超越，只係想年輕一代都接受呢啲保健食品。爸爸嗰個廣告old school啲，而我哋呢個就新潮啲，首歌會用番，但就會重新編過曲。」</p><p>父親節同老竇拍拖</p><p>早前秋官表示希望父親節收到女兒的吻，欣宜笑謂：「錫面珠咋？錫面珠冇所謂，我哋見親都會咁做。」欣宜透露已定好日子跟秋官慶祝父親節，並稱二人像約會一樣食飯行街看電戲，已是最好的父親節禮物。<br>此外，提到早前擔任側田個唱嘉賓，對方更有意邀她擔任往後巡唱嘉賓，欣宜說：「搵我啦！其實我開頭都有啲擔心，因為要同佢跳啲較親密嘅舞，都驚佢啲fans會謀殺我，但見𠵱家反應咁好，都好開心。」<br>採訪、攝影：譚倩宜</p></body></html>