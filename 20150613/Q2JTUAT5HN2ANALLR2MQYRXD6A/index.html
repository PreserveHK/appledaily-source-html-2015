<html><header><meta charset="utf-8"><title>【村姑大娛塘】長澤正美遇舊愛冇避忌</title></header><body><h1>【村姑大娛塘】<br>長澤正美遇舊愛冇避忌</h1><p>由是枝裕和執導嘅新片《海街女孩日記》今日喺日本開畫，片中扮四姊妹嘅綾瀨遙、長澤正美、夏帆同埋廣瀨鈴，頻頻亮相電視節目造勢。前晚播出嘅綜藝節目《VS嵐》，由嵐五子主持，不過成員二宮和也就曾經同長澤正美拍過拖，雖然已成過氣情侶，但佢哋難得同場，自然成為我呢啲八婆嘅茶餘飯後話題。<br>長澤話晒都係專業演員，鏡頭前對住二宮都冇乜避忌，當被問到要揀嵐成員做細佬，點知二宮都係人選之一，相反有觀眾就話二宮對住舊愛就有啲尷尬。同晚節目，快滿17歲嘅廣瀨鈴就話以為34歲嘅大野智已經40歲，唔知係咪怕得罪嵐嘅粉絲，節目出街後即po文耍冧。<br>撰文：李村姑</p></body></html>