<html><header><meta charset="utf-8"><title>梁詠琪法寶𠱁囡囡</title></header><body><h1>梁詠琪法寶𠱁囡囡</h1><p>梁詠琪（GiGi）生完B女祈淑菲（Sofia）3個月後逐漸復工，前晚現身上海出席施華洛世奇首飾展活動，獲大會送了以水晶串成100字樣，祝Sofia滿100日，GiGi更表示會為囡囡搞百日宴。<br>GiGi表示Sofie已有「小高妹」的花名：「帶佢去探另一個10個月大嘅BB，佢哋係一樣高，名副其實係『小高妹』。第一個月湊佢最辛苦，𠵱家估到佢為乜喊，佢𠵱家有時會大笑，笑到『卡卡卡』聲好可愛，所以我同老公都會用好多法寶博佢一笑！」問她會否讓囡囡長大後入行，她表示會尊重女兒的意願，不會阻止。GiGi又透露工作已排到明年底，年底會拍戲，如想生多一個BB都言之過早。<br>撰文：唐如</p></body></html>