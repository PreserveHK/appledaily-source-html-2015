<html><header><meta charset="utf-8"><title>體壇拾趣：修頓千人走籃勢造紀錄</title></header><body><h1>體壇拾趣：<br>修頓千人走籃勢造紀錄</h1><p>今日灣仔上演千人籃球騷，本地體能教練Brian搞咗個Hoops for Hope慈善活動，今朝九點起喺灣仔修頓室外場同過千人輪流走籃，希望12小時內造出50,000球，刷新世界紀錄。大會仲請咗藝人關楚耀、方力申、甲一飛鷹星將呂楚威（左）、高榮生（右）等客串，晏晝三點到場參與。活動接受即場報名，費用$300，扣除開支撥捐港安醫院慈善基金。</p></body></html>