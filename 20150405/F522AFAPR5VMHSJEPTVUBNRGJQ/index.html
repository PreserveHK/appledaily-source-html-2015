<html><header><meta charset="utf-8"><title>開工探母兩頭撲　吳若希落淚</title></header><body><h1>開工探母兩頭撲　吳若希落淚</h1><p>吳若希（Jinny）母親早前因單車意外，目前仍在醫院深切治療部留醫，Jinny連日來姊兼母職既照顧弟弟，又要開工及探病。昨日她跟胡鴻鈞出席在荃灣舉行的活動時，開頭還笑面迎人跟觀眾玩遊戲，不過當唱《越難越愛》時先是唱錯歌詞，到唱《美好的時光》的中段時，她忽然感觸落淚，邊喊邊多謝粉絲支持，要工作人員遞上紙巾拭淚。</p><p>「唔通咬番隻狗咩」</p><p>稍後Jinny受訪時已重現笑容，她解釋說：「因為fans太好畀好多鼓勵支持我。媽媽個腦係穩定，只係要等時間醒，冇得預計幾時。媽媽入院以來都係冇特別意識，冇正式醒過。」Jinny承認近日心煩氣燥，好在有好友Kellyjackie（陳曉琪）經常陪伴在旁。另外，昨日Jinny在網上的一張露腰相，引來網民取笑好像有妊娠紋，好像剛生育完，Jinny話：「張相係舊年post，無聊comment唔會回應，之前有fans同我講，隻狗咬你唔通你又咬番隻狗咩，唔會再理。唔理佢哋先係令自己最開心。」她表示因近日每日都要到醫院探母親，所以已減少工作量。完成工作後Jinny到了醫院探望母親。<br>另外，Jinny完成工作後約5時許趕到醫院探母親，吳母的男友及Kellyjackie亦先後到達。到7時左右Jinny離開時接受訪問，她說：「母親仲未醒過，今日假期見唔到醫生，𠵱家會返屋企休息，因為會係長時間作戰，所以休息好緊要。」她透露弟弟暫住舅父家。<br>採訪：卓寶花<br>攝影：陳慧安</p></body></html>