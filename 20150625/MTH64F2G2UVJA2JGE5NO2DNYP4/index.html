<html><header><meta charset="utf-8"><title>求驗客手記：日女晉八強賭仔揼心</title></header><body><h1>求驗客手記：日女晉八強賭仔揼心</h1><p>今屆女子世盃八強全部出爐，最後一個席位由衞冕嘅日本攞到，佢哋喺周二以2:1淘汰荷蘭晉級。日本喺呢場16強形勢佔優，一度領先2:0，但喺補時階段，日本門將海堀步（紅衫）就犯咗個好樣衰嘅錯誤，荷蘭嘅雲達維妮頭槌攻門，冇力度又冇角度，但海堀步竟然彈琵琶，彈咗入網，最後日本只能贏2:1，買咗「讓球主客和」[-1]嘅捧場客就慘喇！晉級之後，日本係第四熱門，冠軍賠率有8倍，佢哋會同澳洲爭入四強。頂頭大熱就係美國，有2.55倍，佢哋嘅八強對手係大冷門、60倍嘅中國。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>