<html><header><meta charset="utf-8"><title>隔牆有耳：九成男生愛瞇眼錫錫 - 李八方</title></header><body><h1>隔牆有耳：<br>九成男生愛瞇眼錫錫 - 李八方</h1><p>原來7月6日係「國際接吻日」，有手機應用程式訪問153名港男港女，發現竟然有高達76%受訪者，話願意向陌生人獻出初吻，而有23%女生話喎，會喺接吻時張開眼，相反只有10%男生話，錫錫時會擘大眼，可能瞇埋眼嘅想像空間更大啩！</p><p>港男最想咀 娜姐第二</p><p>調查仲分別要求男女受訪者喺列舉嘅8個名人中，揀出最like接吻對象。原來最多港男想一親芳澤嘅係電影《哈利波特》中嘅「妙麗」愛瑪屈臣（Emma Watson）；周秀娜則為港女爭光排第二，砌低排第三嘅高登女神謝安琪。至於港女最想獻吻嘅頭3位男星，分別係喺飾演「雷神」嘅基斯咸士禾夫（Chris Hemsworth）、越老越魅力非凡嘅球星碧咸排第二，本土貨古天樂則排第三，唔通港女覺得老外好咀啲？</p></body></html>