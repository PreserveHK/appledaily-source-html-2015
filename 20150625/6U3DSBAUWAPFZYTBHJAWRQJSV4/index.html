<html><header><meta charset="utf-8"><title>隔牆有耳：失聲卿姐照寸劉華 - 李八方</title></header><body><h1>隔牆有耳：<br>失聲卿姐照寸劉華 - 李八方</h1><p>白鴿黨主席卿姐噚日因病「勁走音」，食衞局局長高永文見狀即時上前慰問，指「我有啲陳年柑桔，川貝都ok」，卿姐就多謝民望高好意，指早前已睇中醫，開咗5劑藥，佢話前晚成晚瞓唔着，相信自己係冷親，因為前日外出時着咗短袖褸，出去受訪時同返立法會開會時凍足6、7粒鐘。<br>卿姐話除咗喉嚨不適，成個人亦很攰，而身體不適仲開會，因為想繼續提出動議辯論，所以提醒自己一定要記住喺議辦飲藥。唔知係咪劑藥好足料，卿姐其後開會時，喺失聲狀態仍不忘明寸政制及內地事務局副局長劉江華：「局長好開心呀，見到劉慧卿冇咗聲」，劉華呢次似乎係躺着中槍。</p></body></html>