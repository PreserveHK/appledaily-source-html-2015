<html><header><meta charset="utf-8"><title>求驗客手記：賓帥揸旗C朗限時上陣</title></header><body><h1>求驗客手記：賓帥揸旗C朗限時上陣</h1><p>雖然有傳基斯坦奴朗拿度（C朗、圖）對皇家馬德里高層不滿，但佢應該唔會喺今夏離隊，因為佢仲有一個目標要完成，就係打破魯爾嘅入球紀錄。西班牙《阿斯報》話，C朗曾經立下誓言，要打破魯爾喺皇馬嘅入球紀錄。魯爾係皇馬史上入波最多嘅球員，入咗323球；而C朗暫時入咗313球，落後10球。當佢下季打破紀錄後，先會考慮離開皇馬。另外，有西班牙傳媒指，皇馬教練賓尼迪斯認為球隊上季傷兵多，係因為欠缺輪換，所以佢下季會限制球員嘅上陣時間，例如C朗成季唔可以踢多過4,000分鐘，C朗今季就踢咗4,845分鐘。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>