<html><header><meta charset="utf-8"><title>隔牆有耳：成立正義聯盟黨偲嫣BB參選殺出血路 - 李八方</title></header><body><h1>隔牆有耳：成立正義聯盟黨<br>偲嫣BB參選殺出血路 - 李八方</h1><p>「請投畀正義聯盟候選人、支持正義聯盟候選人」，唔通神奇女俠、綠燈俠等外國勢力，都嚟參加區選同立法會選舉？呢個其實係港產正義聯盟，咪就係李偲嫣所搞嘅撐警反佔中組織，佢哋噚日喺一間油麻地caf𥌎開記者會，宣佈8月成立「正義聯盟黨」，話要喺「藍黃」陣營中殺出第三條路，偲嫣BB表明積極考慮親自或派黨員參加嚟緊兩個選舉。</p><p>唔做傳統建制派</p><p>偲嫣BB話，正義聯盟黨會貫徹支持警察嚴正執法，將來會專注服務中產及基層市民。唓，咁咪係另一個建制派？<br>No no no，佢話好唔滿意𠵱家政治局面唔係藍就黃，所以要殺出第三條政治出路，所以個黨路線同建制不同，叫傳媒唔好將佢哋歸類為建制派，聲言唔會走傳統建制政黨路線，唔會做任何特首嘅啦啦隊，唔會「盲撐」政府，政策有問題就會反對。乜講到𠵱家嘅建制派，咁鬼不堪？<br>其實八方好想知道，佢哋若然參選，會唔會以成功絕食減肥、美圖呃like做賣點？又或者「踩場無罪、撐警有理」，又會唔會係佢哋嘅競選口號？<br>可惜偲嫣BB噚日搞呢個宣佈個人新動向嘅記者會，唔畀《蘋果》同壹傳媒人員在場採訪，仲要喺caf𥌎門口貼出告示，表明會查記者證，一經發現壹傳媒記者在場，會被要求離開，拒絕離開就報警。<br><br>李八方<br>mailto:pf_lee@appledaily.com</p></body></html>