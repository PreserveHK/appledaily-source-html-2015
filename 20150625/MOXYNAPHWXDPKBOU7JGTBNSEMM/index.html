<html><header><meta charset="utf-8"><title>阿姐爆孫興內地未解禁</title></header><body><h1>阿姐爆孫興內地未解禁</h1><p>被網民一致評為膠劇的合拍劇《風雲天地》， 劇中女角的倒模樣成為熱門話題，惟有港方代表阿姐汪明荃被公認為「唯一唔同樣」。昨日阿姐與羅家英出席福陞粵劇團的記者會，力撐《風》劇的阿姐說：「呢套戲係幾好睇，好有氣勢，內地版本同香港唔同，冇咗孫興，同埋剪到好短，冇晒黎耀祥，唔知點解嗰啲回憶戲冇晒。」相信是因早前孫興涉毒，遭內地禁止出鏡。</p><p>阿姐又大膽批評港劇，她說：「𠵱家香港版係完整啲，我估計呢套劇香港觀眾會受落，嗰種戲種係香港人鍾意，香港嘅劇唔得，節奏好快，變得冇戲味。」家英哥更說： 「我睇落覺得唔係嗰批人，唔會打開電視睇親都係佢。」在旁的阿姐亦認同並說：「喺劇中女角好多都係內地演員，可以畀觀眾新鮮感，我哋𠵱家真係重複得好緊要，呢樣嘢真係一個問題。」<br>採訪：王連連<br>攝影：陳順禎</p></body></html>