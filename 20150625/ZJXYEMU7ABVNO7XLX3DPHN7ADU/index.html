<html><header><meta charset="utf-8"><title>隔牆有耳：馬耀添告別立法會 - 李八方</title></header><body><h1>隔牆有耳：<br>馬耀添告別立法會 - 李八方</h1><p>立法會議員噚日開完會後，即刻趕去對面酒樓筵開5席，為兩位即將退休、服務立法會27年嘅法律顧問馬耀添（Jimmy）同21年嘅副秘書長林鄭寶玲（Justina）餞別，自由黨田少送上兩支巨型紅酒贈興。立法會主席曾鈺成發言時不忘搞笑，指兩人離開立法會後，唔能夠再睇到議員即場表演嘅「笑劇」同「互相問候的聲音」，笑指日後即使旁聽席爆滿都會為兩人留座。<br>Jimmy話年初退休消息曝光後，議員見親佢都搞笑問「你仲喺度？」、「仲未走？」佢覺得服務立法會咁耐係光榮，透露7.1後會喺金鐘海富開設office，繼續望住立法會。<br>至於立法會「林鄭」就話，喺立法會服務嘅開心日子遠超唔開心，搞笑話最開心係日後唔使再一日三餐只幫襯立法會canteen，可以多啲時間睇書。</p></body></html>