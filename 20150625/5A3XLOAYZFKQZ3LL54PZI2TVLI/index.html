<html><header><meta charset="utf-8"><title>Jeana唔急再出寫真</title></header><body><h1>Jeana唔急再出寫真</h1><p>何佩瑜（Jeana）、泳兒、甄澤權及丁悅等，昨日在旺角出席「黃頁星級優秀品牌大獎2015頒獎典禮」，曾經出寫真和𡃁模爭崩頭的Jeana，指有留意羅霖以半百之齡出寫真，她說：「𠵱家男女老幼甚至狗仔都可以出寫真。不過我暫時冇咁嘅打算，或者等將來有咗BB先影相集留念，但就唔會全裸。」</p><p>Jeana透露正寫一個關於女同志的劇本，希望邀得林雪、廖啟智演出，女主角要求外形嬌小柔弱，她說：「要人保護個種，而我就會演保護佢嘅角色。」此外，甄澤權被問到前女友黎褘樂參選港姐一事，他否認說：「其實我唔識佢，張相好多年前拍魔法片影嘅，當時佢做工作人員。」<br>採訪、攝影：譚倩宜</p></body></html>