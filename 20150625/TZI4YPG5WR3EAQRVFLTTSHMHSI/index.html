<html><header><meta charset="utf-8"><title>新鮮娛片頭：橋本環奈Reboot《水手服與機關槍》 </title></header><body><h1>新鮮娛片頭：<br>橋本環奈Reboot《水手服與機關槍》 </h1><p>有「天使面」之稱嘅16歲人氣偶像橋本環奈，由於擁有可愛面孔，所以近年工作真係接唔停手。橋本環奈係女團Rev.from DVL主將，除吃香廣告界外，仲好受當地片商歡迎，最近仲首次以女主角身份接拍reboot嘅經典電影《水手服與機關槍》。</p><p>角川電影紀念40周年，前日開記招宣佈橋本環奈擔演下年上映嘅新片《水手服與機關槍：畢業》。其實呢套名作係改編自著名作家赤川次郎嘅同名小說，早於1981年首次拍成真人版大受歡迎，當年由藥師丸博子主演，之後搵原田知世同埋長澤正美擔任劇集版主角，但成績新不如舊，今次橋本環奈演第四代主角星泉，唔知又收唔收得。<br>撰文：多雪花</p></body></html>