<html><header><meta charset="utf-8"><title>【請投票】步步友 / 友瑩格你揀邊隻做馬王？</title></header><body><h1>【請投票】步步友 / 友瑩格<br>你揀邊隻做馬王？</h1><p>世事總係峰迴路轉，政改得八票贊成，事前一定諗唔到。對馬迷嚟講，亦發夢都諗唔到黑衣巨人「步步友」居然會喺英國輸條街。本來佢唔去英國，維持完美賽績，已近乎做硬今季馬王，但家陣輸咗，唔少人覺得「友瑩格」有得爭吓，畢竟「格格」係首匹一季內於三地國際一級賽勝出嘅香港馬。<br>不過話雖如此，「步步友」嘅擁躉仍極多，好似「澳斯卡」馬主蕭劍新、「包裝」系馬主李文斌，仍然力撐「步步友」做馬王。<br>最可惜馬會只畀馬迷選「最受歡迎馬匹」，冇得選香港馬王，不過《蘋果》就搞個馬王投票，畀你做老板有得揀，除咗以上兩隻，大家會唔會有其他選擇，例如「威爾頓」贏香港盃及香港金盃，都好厲害。歡迎踴躍參加，即管睇吓大家嘅投票結果，最後同馬會選出來嘅馬王，究竟有冇出入。<br><br>【手機用戶請按此投票】 http://hk.apple.nextmedia.com/realtime/racing/20150624/53892261 <br><br>馬主意見：<br><br>「澳斯卡」馬主蕭劍新：「『步步友』和『友瑩格』今季表現優秀，各有做馬王的理據，真是好難揀。如果真是要選，『步步友』秤先少少，因為此駒在港每仗所展示的段速實在太驚人。」<br><br>「包裝」系馬主李文斌：「我會選『步步友』，雖然牠首次出外遠征落敗，但只因不太適應英國，可以原諒，牠在港所取得的成就，足以令牠成為馬王。」</p></body></html>