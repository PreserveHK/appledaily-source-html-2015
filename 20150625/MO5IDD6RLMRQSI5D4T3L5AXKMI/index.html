<html><header><meta charset="utf-8"><title>歌神台上唔識走位學友封院士　妻女缺席</title></header><body><h1>歌神台上唔識走位<br>學友封院士　妻女缺席</h1><p>張學友昨日在灣仔演藝學院出席「榮譽博士暨榮譽院士頒授典禮」，與韓生、蔣維國、王媛媛和楊紫燁同頒授「香港演藝學院榮譽院士」，曾獲頒院士名銜的劉兆銘亦有到場觀禮，而曹誠淵和梁智仁則獲頒「榮譽博士」。<br>昨日未見學友太太羅美薇及女兒張瑤華、張瑤萱現身撐場，而首個上台獲頒院士的學友，表現明顯有點緊張，跟他平日上台演唱的淡定表現有很大差別，其後才展歡顏。</p><p>女兒畢業或會喊</p><p>事後問學友是否心情很緊張，學友笑住反問說：「係咪呀？可能我第一個，要走位同戴帽，時間要好準確，自己想記住。」問到太太為何不來？他說：「可能佢等我攞博士先嚟啦，講笑咋！都唔知仲有冇機會。」<br>學友透露，太太已經恭喜他，兩個女就未知這是甚麼，問他是否期待女兒將來戴博士帽、着袍？他說：「當然啦，佢着時我一定會在場，雖然我着佢唔在場。唔知到時會唔會喊，太早講怪怪哋。」<br>學友是今屆台灣金曲獎的候選男歌手之一，但有指得獎呼聲低，學友亦坦言沒信心得獎：「評判同一班人，應該唔會改變佢哋睇法，雖然我都想去見吓Eason（陳奕迅）、張惠妹，但要拍戲可能度唔到期。」他又透露，拍完手頭一部電影會多拍一部，希望明年可以開演唱會。 <br>採訪﹕馬建華<br>攝影﹕葉君海</p></body></html>