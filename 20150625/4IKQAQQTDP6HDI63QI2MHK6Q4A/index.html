<html><header><meta charset="utf-8"><title>楊岳橋：湯家驊是民主戰士</title></header><body><h1>楊岳橋：湯家驊是民主戰士</h1><p>【人物專訪】<br>因力主與中央溝通的溫和路線，令早前宣佈退出公民黨兼辭任立法會議員的湯家驊，在政改期間不時被激進泛民質疑會「賣港」撐政改。被湯視為「徒弟」的公民黨新界東支部主席楊岳橋受訪時為「師父」平反，多番以「fighter」（戰士）形容湯在民主路上的堅持，強調湯與公民黨沒根本上的分別，但承認社會發展改變，公民黨路線也要因時制宜，就算認同須與中央建立關係，溝通卻不能只是單向。</p><p>稱湯與公民黨沒根本分歧</p><p>溫和路線令湯家驊成為政改轉軚嫌疑犯。一直獲湯提攜的楊岳橋受訪時強調，湯家驊對民主非常堅持，「佢好有自己一套信念」，只是爭取手法上與公民黨有別，而由政改諮詢至表決近20個月，他從沒有一刻想過湯會轉軚。<br>人大8.31落閘決定重挫湯家驊，楊岳橋憶述，當日聽到湯有因此退黨及辭職的念頭時亦悲從中來，「佢係一個fighter，佢唔會輕易放棄嘅人，但如果佢都咁諗，我都會諗：香港嘅民主空間仲有冇㗎呢？」<br>湯家驊退黨一大原因，是與黨的路線有分歧，楊岳橋堅持湯與公民黨沒根本上的大分別：「佢（湯）係將不同（意見）帶出，但公民黨同佢有乜嘢咁大分別？你要溝通、公民黨都會溝通；你要卑躬屈膝（爭民主），湯家驊都一定唔會，咁有乜嘢分別？」<br>至於湯家驊指公民黨黨綱確實提出透過與中央建立關係、理性爭取普選，近年卻先後參加五區公投、佔領運動等抗爭，被指偏離創黨理念，楊岳橋認為：「唔係公民黨變咗，而係社會根本上都變咗，作為政黨，必然要因時制宜，呢個係手法問題，公民黨嘅核心理念唔會變」，2010年入黨的他強調，「公民黨仲係（我）心目中嘅公民黨，冇走樣。」</p><p>認同與中央溝通但非單向</p><p>他並指認同要與中央溝通，但與中央建立良好關係卻非單向：「白皮書以致8.31決定，我睇唔到基礎或者（溝通）空間，你（中央）板起塊面話8.31就係咁、冇得傾，仲有乜空間可以溝通？溝通係互動。」但他不認同湯家驊政改期間拉攏中央與泛民「埋枱傾」是一廂情願：「咁講對佢好唔公平，佢係盡咗最後努力去爭取。」<br>■記者陳雪玲</p></body></html>