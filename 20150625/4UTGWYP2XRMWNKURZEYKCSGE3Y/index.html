<html><header><meta charset="utf-8"><title>中環在線：Google創辦人結婚8年正式離婚 - 李華華</title></header><body><h1>中環在線：Google創辦人<br>結婚8年正式離婚 - 李華華</h1><p>Google聯席創辦人布林（Sergey Brin）同已分居妻子武伊齊茨基（Anne Wojcicki）分開近兩年，日前終於獲法院批准離婚，8年情正式玩完。兩人再見亦是朋友，仍住得好近，方便照顧兩個小朋友。<br>Brin同Wojcicki唔單止係夫婦，事業上嘅關係亦千絲萬縷。Wojcicki有份創辦嘅基因技術公司23andMe，Google係投資者之一；Wojcicki嘅姐姐係Google嘅開國功臣之一，𠵱家係YouTube主管。有人擔心佢哋離婚會影響Google，不過實情係佢哋簽咗婚前協議，點都唔會影響到公司。<br>Brin嘅感情生活亦多姿多采，早兩年佢同Google前高層巴拉爭女搞到婚姻觸礁。<br>後來巴拉離開Google去咗小米做副總裁，不過最近有傳Brin亦有新女友了。</p></body></html>