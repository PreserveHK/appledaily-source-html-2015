<html><header><meta charset="utf-8"><title>大學生「識條鐵」20歲做外判商創業兩載　去年生意額250萬</title></header><body><h1>大學生「識條鐵」20歲做外判商<br>創業兩載　去年生意額250萬</h1><p>【本報訊】「你識條鐵咩」這句高登潮語，別想拋窒周俊仁（Max），他確實識整鐵。今年大學畢業，同學到企業實習，他落地盤擔鐵、切渠角、搭工字台，20歲出頭已做外判商，承接政府、市建局工程，去年生意額達250萬元，紋身邊青、師傅大工都跟他搵食。這名90後深信「工字冇出頭」，創業要趁早，「有乜唔掂就重新嚟過」。　<br>記者：王家文</p><p>訪問當日，Max在上水的工場拿起工具示範燒焊、磨鐵，有板有眼；還擔起兩條10餘呎長方鐵，各重12公斤，來回都沒氣喘。他笑說學師時，每天擔上80條鐵也是等閒。他今年22歲，入行兩年，正在浸會大學念工商管理三年級，大學一年級時經世叔伯介紹入行，由打雜做起，「搬搬抬抬乜都要做」。</p><p>低價工程密食當三番
</p><p>背負大學生之名，落到地盤工作，惹來工人白眼，「睇唔起你，你一個大學生入嚟想爭啲乜？」他說由細到大都不是讀書材料，會考16分，高考以1B1C成績升讀大學，「好彩箒」。<br>學師未夠一年，Max決定創業，向家人借3萬元，連同積蓄約5萬元開設工程公司。行內慣性把工程判上判，創業初期，他只屬第五判，「壓榨到啱啱夠人工」。曾承接水務署渠角工程，每工1,000元，但師傅人工已900元，「我仲要出工具，冇錢賺。後來自己落手，賺份人工」。<br>他坦言創業太急，蝕足半年。後來改接公屋生意，又承接市建局工程，酒樓工程也照做，雖然價低，但「密食當三番」，「工程只係2、3萬，但2、3日完成，扣埋人工用料賺8,000蚊」。<br>做出口碑，Max由五判做到三判，去年生意額250萬元，其中一宗廟宇工程逾百萬元。生意踏上軌道，今年農曆新年才有時間跟家人外遊，但年卅晚收到二判來電，又要趕去解決工程問題，「唔怕蝕底，有乜要即刻整，最後一定唔會被虧待」。最近更承接泥水等工程，邊做邊學。<br>今年畢業，他坦言大學「沙紙」是一張「入場券」，「就算失業都搵到工」，但始終覺得「工字冇出頭」，也看好建造業前景，「始終要起樓，工程係冇得停，只係大定細」。<br>建造業總工會理事長周聯僑說，建造業正值小陽春，近年多了大學生入行，「有文化入呢行係着數」，尤其扎鐵等工種，只要肯學肯做，不會被人看低，「好快老闆就會起用你，如果有班兄弟撐你，就可以由五判、四判做起」。</p></body></html>