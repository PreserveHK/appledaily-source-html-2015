<html><header><meta charset="utf-8"><title>趣趣地：保特力撐神醫禾花夫</title></header><body><h1>趣趣地：保特力撐神醫禾花夫</h1><p>雖然「神醫」禾花夫話拜仁唔信任佢，所以帶埋成個團隊辭職，但禾花夫喺運動醫學界個名響噹噹，拜仁唔信佢，只係佢哋嘅損失，好似牙買加「飛人」保特（小圖）就透過英國傳媒話，佢仲好信禾花夫，肯定會幫襯到退役為止。德國傳媒就繼續大爆禾花夫離隊嘅內幕，據報禾花夫同哥迪奧拿嘅矛盾唔係主因，而係球會主席路明尼加喺上周三同周四、連續兩日搵禾花夫傾傷兵問題。呢兩次對話令到禾花夫感到被質疑，所以就決定辭職。𠵱家拜仁就搵住二隊個隊醫嚟頂住先，佢哋長遠希望羅致同市球隊1860慕尼黑嘅隊醫。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>