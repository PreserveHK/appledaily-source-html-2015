<html><header><meta charset="utf-8"><title>為見謝霆鋒大學女生爬牆搵命博</title></header><body><h1>為見謝霆鋒<br>大學女生爬牆搵命博</h1><p>「請同學們不要再爬牆了！十分危險的！霆鋒不開心了！」咁多人，謝霆鋒喺邊呀？<br>由前日開始，一連兩日(或以上)，謝霆鋒去到北京體育大學拍攝內地電視節目《報告教練》，同行仲有陳妍希、李治廷、容祖兒同金大川，仲有林丹！眾人仲齊齊做篋神，應該係入去體驗校園生活，包括去飯堂醫肚、同林丹切磋羽毛球，今早仲一大早去咗「晨操」添。<br>穿上灰色褸黑色褲孭住背囊嘅霆鋒，前日戴超走入校園時，全校為之瘋狂土。係真係瘋狂。當中唔止學生，就連fans同市民都湧晒入嚟、或者於學校大門外爭睹霆鋒。前日有女fans竟然徒手爬建築物外牆再借力擒入大樓……為咗見謝霆鋒，你哋可以去到幾盡？</p></body></html>