<html><header><meta charset="utf-8"><title>阿姐爆特首種出三斤蘿蔔</title></header><body><h1>阿姐爆特首種出三斤蘿蔔</h1><p>八和會館昨日在佐敦舉行新春團拜活動，主席汪明荃及康樂組主任羅家英亦有到場，阿姐致辭時大讚家英哥表現出色，不過家英哥接受訪問時，笑指阿姐太忙：「佢初一就飛咗，都未一齊食過飯。」是否心痛阿姐工作太多？家英哥說：「你話呢？」精神飽滿的他透露上半年仍在休息期，年中開始會密密做，但投訴阿姐十多年來都未陪他回內地開工。<br>阿姐坦言未有時間與家英哥食團年飯，她笑謂：「佢返到嚟都夜，仲食乜呀？」不過阿姐都親自為親友做五十底蘿蔔糕，又笑指家英哥嫌蝦米太少。問她可有趁機與特首爭取撥款支持八和？阿姐說：「今日唔講住，佢話佢屋企個花園種咗蘿蔔，有成三斤咁重。」<br>採訪、攝影：盧妹</p></body></html>