<html><header><meta charset="utf-8"><title>陳嘉桓胸器出擊　Big退小花</title></header><body><h1>陳嘉桓胸器出擊　Big退小花</h1><p>陳嘉桓（Rose）前晚在灣仔出席「皮草之夜」時裝展，成為全場焦點，她以倒瀉奶造型現身，大賣33C大包及四十三吋長腿，力壓龔嘉欣、蔡思貝及陳凱琳等一眾無綫小花，就連一向乳出驚人的高海寧也被比下去。</p><p>「羊年第一谷」</p><p>以高貴谷胸打扮內配超短褲的Rose，自言前晚是羊年第一日開工，為配合主題特別盛裝場，她說：「尊重返個場合，條裙有外國風情feel，有少少谷胸，係羊年第一谷，希望今年事業順利，亦都希望大家反應好似睇到我呢身打扮咁樣嘩嘩聲。」Rose擺明谷行三吋胸前事業線旺演藝事業，問到她今年想轉行性感路線嗎，她即說：「上年都有唔同嘗試，唔一定係性感，之前《販賣．愛》都好大膽。」<br>提到彭浩翔和蕭定一均有意開拍三級片，還打算找本地女星露點上陣，Rose則說：「師傅（冼國林）未必接受，都唔係咁樣露晒。露晒唔係咁好睇。」有指肯賣性感在影圈易上位，Rose卻說：「呢個行業都有唔同需求，我肯捱㗎，會拍啲打戲、文藝片嗰啲，亦都肯為電影犧牲，好似剪短頭髮。」</p><p>以平胸見稱的龔嘉欣、蔡思貝及陳凱琳同樣擠出超級碗，龔嘉欣更不慎在透視裝下露墊，而一身藍裙現身的高海寧依然澎湃，風頭卻盡遭Rose掩蓋。同樣谷胸上陣的周美欣則自言只是小兒科，她說：「大個女吖嘛，可能肥咗，其實之前都試過咁樣托，着起晚裝會靚啲。」周美欣與劇集《On Call 36小時》中扮實習醫生的謝卓言感情穩定，問到她過年有給長輩催婚嗎?她說：「我都係得二十六歲，𠵱家興三十歲結婚㗎，可能過多兩年就催。」<br>採訪：黃曉妍<br>攝影：陳順禎</p></body></html>