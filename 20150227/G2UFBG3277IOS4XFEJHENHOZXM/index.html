<html><header><meta charset="utf-8"><title>羅子喬做超人之母要低氧</title></header><body><h1>羅子喬做超人之母要低氧</h1><p>有超人之父，當然有超人之母Mother of Ultra，名字叫瑪妮。 日本圓谷製作公司為了慶祝超人50周年，在亞洲挑選了一名超人之母的人間體，香港女藝人羅子喬遠赴日本過五關斬六將，最終獲選為超人之母人間體的亞洲代言人，羅子喬在前日凌晨專程到銅鑼灣監察超人Zero到來。<br>羅子喬昨日接受本報記者訪問，問到被甄選為超人之母，她說：「好開心，之前去日本超人公司casting後，揀咗我做超人之母，即刻喺日本做咗一啲訓練，仲試過超人之母件衫，件衫真係好貼近人嘅體態，好貼身㗎。着上去好熱，含氧量好低，個頭部位置都好緊，所以我身形都要keep住，𠵱家成日要行山，同埋經常要用一個training mask，習慣吓低氧活動，好彩我有功夫底，好快就習慣。」<br>採訪：楊潔雯</p></body></html>