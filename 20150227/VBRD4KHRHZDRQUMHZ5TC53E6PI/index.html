<html><header><meta charset="utf-8"><title>超級泥地大戰真命天子現形！</title></header><body><h1>超級泥地大戰<br>真命天子現形！</h1><p>今期（26日）第五場一班泥地1200米，參戰馬熟口熟面，「三和福將」、「輕彈錢笑」、「同個夢想」及「左右逢源」呢幾駒，都較量過好幾次，互有勝負，堪稱全港最佳一批泥地短途馬。<br>除咗上述四隻，今次仲有跑開級際賽嘅「恩格斯」加入，佢好耐之前一戰泥地即勝，而上仗面對「大運財」亦後上甚勁輸唔遠。咁嘅形勢下，周日呢場泥地大戰，邊隻可睇高一線呢？<br>以備戰來看，「三和福將」同「輕彈錢笑」最有誠意，本月17日同組試閘催谷狀態，結果「三和福將」短距離力壓「輕彈錢笑」，彼此走勢都極佳。夾硬要二揀其一嘅話，「三和福將」近兩仗都排八檔麻麻哋仍可全勝，反映佢正在不斷進步中，其中上次「輕彈錢笑」排內檔最佳走位之下，始終都追唔到「三和福將」，今次「三和福將」轉排2檔，負119磅甚至比上場更輕，優勢其實都幾大。<br>至於「恩格斯」重磅兼外檔，「左右逢源」胡森始終唔太靠得住，「同個夢想」升到一班評分差唔多，睇嚟「三和福將」的確最惡！</p></body></html>