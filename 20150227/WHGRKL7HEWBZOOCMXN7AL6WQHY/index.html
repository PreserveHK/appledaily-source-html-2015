<html><header><meta charset="utf-8"><title>鎮宇北上唔敢放鬆</title></header><body><h1>鎮宇北上唔敢放鬆</h1><p>羊年賀歲片《衝上雲霄》票房大收，佘詩曼及吳鎮宇昨日齊齊到將軍澳一間戲院謝票，向入場觀眾大派禮物。為了出席謝票活動延期返內地開工的鎮宇，笑言自己都謝了，問他返回內地會如何relax？他笑言：「𠵱家世風日下，連按摩都唔敢去，費事俾人影到，叫返酒店房就更加唔敢，怕瞓着咗俾人影，所以𠵱家我老婆最relax。」<br>另外，有傳無綫會開拍《使徒行者》電影版捧佘詩曼做影后，更會跟張家輝及劉青雲兩大影帝合作。阿佘昨日表示未聽聞，還反問記者哪裏來的消息：「如果係真好開心，同佢哋合作會學到好多嘢。」她又謂，當年劇集《天與地》都傳過家輝會拍，但最後都沒有，希望今次可以夢想成真。<br>採訪、攝影：王連連</p></body></html>