<html><header><meta charset="utf-8"><title>【預備過冬】煲定鮮甜湯碼　煮鵝掌鮑魚話咁易</title></header><body><h1>【預備過冬】煲定鮮甜湯碼　煮鵝掌鮑魚話咁易</h1><p>難得一家人聚首一堂，在冬至這晚食得矜貴一點又何妨？昨天教大家炮製零羶味的羊腩煲，今天再請「大公館」總廚張志成師傅教大家煮貴氣的鵝掌鮑魚。這道菜看似困難，其實步驟並不複雜，只是需要花上時間。關鍵在於以豬皮、雞腳、老雞和唐排（ 肩胛排）經汆水後再煲至少五小時的「湯碼」，亦即是用來燜煮鮑魚的濃湯，湯碼味道鮮甜，充滿骨膠原，正！</p><p>為方便，大家可以使用罐頭鮑魚，放入湯碼先煲三至四小時；而鵝掌則用白醋汆水，辟去異味的同時，亦令它不易散掉，然後就可放入湯碼中，與鮑魚一同再煮個半小時。張師傅提議在家烹煮此菜的話，可以前一天先煮好「湯碼」，放涼雪藏，到第二天有需要時才加熱，就可以煮得更輕鬆。另外亦提醒大家，菜式需要長時間烹煮，乾水前必需要添加水，記住睇火呀！</p><p>【材料】</p><p>鮑魚（八頭）8隻<br>鵝掌8隻<br>蠔油<br>糖<br>生粉水</p><p>湯碼：</p><p>豬皮200g<br>唐排500g<br>雞腳200g<br>老雞半隻</p><p>【做法】</p><p>1.豬皮、雞腳、老雞和唐排先汆水，然後加水煮至少五小時，成為湯碼備用。<br><br>2.鵝掌以白醋汆水，辟走異味；罐頭鮑魚則隔去水份備用。<br><br>3.先將鮑魚放入湯碼中，煮約三至四小時至質感軟腍。<br><br>4.加入鵝掌，煮約個半小時，必需留意火候，以免煮太久鵝掌會溶掉。<br><br>5.最後淋蠔油、糖加生粉水煮成的芡汁即成。</p><p>大公館</p><p>荔枝角長義街9號建業中心D2 Place 10樓A號舖</p><p>記者：黃穎妮<br>攝影：陳永威</p></body></html>