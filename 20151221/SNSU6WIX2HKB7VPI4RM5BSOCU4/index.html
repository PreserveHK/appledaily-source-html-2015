<html><header><meta charset="utf-8"><title>喊到眼鏡都濕埋　坤哥入行5年奪新人金獎</title></header><body><h1>喊到眼鏡都濕埋　坤哥入行5年奪新人金獎</h1><p>25歲嘅坤哥吳業坤，喺5年前參加大台嘅《超級巨聲2》入行，雖然唱得唔錯，但簽咗入無綫之後唔係做歌手，而係投閒置散，做主持，最惹人關注係佢喺上年喺台慶上面扮棋。<br><br>不過走毒男路線嘅佢並無因為被網民恥笑而放棄自己，今年終於都派歌上台，正式成為歌手，昨晚，仲拎咗大台舉辦嘅《勁歌金曲頒獎禮》嘅新人獎金獎，係，歌唱比賽入咗行5年，先拎到「新人獎」，難怪坤歌上台一邊多謝幫過自己嘅人，一邊已經熱淚盈眶，眼鏡鏡片被佢嘅眼淚同因為面紅嘅體溫整到充滿水蒸氣，濕晒。<br><br>坤哥台上話:「其實我真係毒男，多謝TVB….多謝星娛樂…多謝八樓嘅同事…多謝森美同阿田，冇佢哋冇坤哥，仲有要多謝嘅，不過遲啲再多謝。」<br><br> <br><br>攞咗最受歡迎男歌星嘅張敬軒，仲喺台上大讚吳業坤好努力添。而最受歡迎女歌星就係容祖兒11奪呢獎。<br><br> <br></p></body></html>