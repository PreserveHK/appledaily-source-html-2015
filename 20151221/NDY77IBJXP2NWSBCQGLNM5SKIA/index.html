<html><header><meta charset="utf-8"><title>【我至叻】金句辣㷫全城</title></header><body><h1>【我至叻】金句辣㷫全城</h1><p>阿叻接受《我係乜乜乜》的主持人麥嘉緯和王迪詩訪問，討論香港社會「政治化」和世代之間價值觀的異同，言論辣㷫大批網民。</p><p>自誇港超人</p><p>主：你知唔知港豬係乜呢？<br>叻：若以直覺去講，我一定係覺得港豬即係我哋香港人好似豬咁樣，咁嘅睇法。我梗係唔係啦，我係港超人，唔係港豬。</p><p>老屈網民</p><p>主：網上潮語係咪好低B呢？<br>叻：網民其實係一批乜人呢？係憎人富貴厭人窮嘅人……</p><p>12A理論</p><p>主：𠵱家後生仔有乜問題？<br>叻：我睇實質論英雄㗎箒，你同我考12個A畀我睇囉，唔通黃之鋒會考到咩？係咪？佢連八間大學都考唔入，咁樣我點話你叻呀？</p><p>豪言做特首</p><p>主：叻哥你係嗰個年代出身，機會比較多……<br>叻：我機會梗係少啦，如果唔係我做咗fb創辦人朱生（朱克伯格）啦！我係90後，我諗我會做咗特首囉……比新加坡更好，更自由。</p><p>國家唔係你嘅</p><p>主：梁振英搞到社會民怨四起，當權者是有責任令到社會氣氛好。<br>叻：因為佢哋成日覺得唔係佢哋選出嚟（特首），係六百八十九個人選佢出嚟，所以佢哋條氣唔順……你接唔接受都冇用，因為呢個國家唔係你嘅，唔係你打出嚟嘅天下。</p><p>23條都唔立</p><p>主：你覺得𠵱家香港有溫水煮蛙呢個情況？<br>叻：冇，唔覺得……𠵱家23條都唔立，咁點圈細你呢！不嬲都要中央管治權啦！你係咪中國人呀？點解唔畀中國管箒……</p><p>比曾蔭權好</p><p>主：你認為梁振英有冇問題？<br>叻：呢個係每個人睇法覺得佢點做嘢，如果佢𠵱家咁嘅做法，一定比曾蔭權好……佢（特首）有乜問題呢？你夾硬成日話佢攞五千萬，我哋做生意嗰啲，我叻只畀五千萬？</p><p>崇拜新加坡</p><p>背景：近年立法會議員經常就政府的議題拉布，將政府施政拖延，阿叻認為拉布就係搞搞震。<br>叻：如果我做特首，我就「撲」斬纜，去（執行），咁唔係點做強勢政府呀！李光耀咪咁做囉，新加坡咪得咗囉。</p><p>包容蔡思貝</p><p>主：國力書院知唔知發生乜事？<br>叻：哦，你講砌蔡思貝嗰單，世界乜都有，只要搵到錢嘅地方，就會有人諗計。印假銀紙都有人印嘅。買嗰個儍，賣嗰個又儍，係咁多喇！我唔覺得係一件事嚟㗎。</p></body></html>