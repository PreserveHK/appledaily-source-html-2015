<html><header><meta charset="utf-8"><title>【一周必看】2015問爆Google大神　炒賣就係香港精神？</title></header><body><h1>【一周必看】<br>2015問爆Google大神　炒賣就係香港精神？</h1><p>要數今年本地時事至hot人物，第一千金梁齊昕肯定上榜，由年頭話要拍戲到自殺報警，再喺年尾扮女鬼摑阿媽，令佢成為Google香港今年「熱爆本地時事人物搜尋排行榜」榜首；一跌成名嘅鐵醫盧寵茂排第三。<br>區選幾位人氣王同時上榜，譚香文同麥明詩男友林作嘅黃大仙龍星區對決，亦喺呢個榜重演，前者排第六、後者排第八；中間嗰位「夾心人」係抽水呃like力特強嘅田北俊。<br>留番最尾先講邊個排第五，皆因有啲小冷門，原來係學民思潮成員錢詩文，佢係黃之鋒女友，固然惹人關注，但佢喺立法會特別會議上就政改方案以粗口鬧爆建制派，相信因此令全城皆search。<br></p></body></html>