<html><header><meta charset="utf-8"><title>Girl’s Talk：曼市打吡以和為貴 - LULU</title></header><body><h1>Girl’s Talk：<br>曼市打吡以和為貴 - LULU</h1><p>今個星期嘅曼市打吡對兩隊都好重要，特別係考慮到兩隊排喺聯賽第三第四位，相信今場戰況會好激烈。<br>如果你問雲高爾最近最擔心咩，佢未必會答你係呢場打吡，我估佢會答你係唔同球會傾續約嘅迪基亞（圖）。只剩下一年合約嘅迪基亞近年表現真係好到不得了，曼聯喺季初未致失分太多，全靠迪基亞一夫當關。如果唔係迪基亞佢地而家都未必有機會排第三。球迷對迪基亞亦非常滿意，如果你有睇過佢哋嘅比賽直播，有時都會聽到佢哋用迪基亞個名作咗首歌，歌頌佢今季嘅表現。<br>曼聯當然想留住迪基亞，但係問題係可唔可以留得住。如果皇馬真係要簽迪基亞，相信雲高爾都要花唔少唇舌同心機去留人。不過曼聯球迷亦都唔需要太擔心嘅，好似以前後舒米高年代咁，搵好龍門都搵咗幾年，加上𠵱家後備席有個域陀華迪斯，大賽經驗絕對冇問題。話唔埋雲高爾真係可以賣迪基亞去皇馬，順手用所得嘅資金加多幾個勁人，咁下季就可以再成為爭標分子。<br>正如我頭先所講，大家都唔想輸，有機會以2:2比數完場。<br><br>LULU<br>不懂踢波愛睇波</p></body></html>