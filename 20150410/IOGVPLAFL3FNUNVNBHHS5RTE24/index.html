<html><header><meta charset="utf-8"><title>隔牆有耳：公民黨女將賀義工嫁女 - 李八方</title></header><body><h1>隔牆有耳：<br>公民黨女將賀義工嫁女 - 李八方</h1><p>公民黨幾大女將包括主席余若薇、副主席陳淑莊同立法會議員毛孟靜，上星期六着到靚一靚約埋出街，但唔係去鳩嗚，而係去賀一位港島區忠實義工嫁女。呢位獲公民黨女巨頭高度重視嘅人叫文燕姐，余若薇大讚佢係「最好人外母」；Tanya都話，文燕姐係非常投入嘅義工，逢請必到兼唔怕蝕底，仲不時為公民黨提出好多好意見，見到佢嫁女都戥佢高興。<br>原來呢輪公民黨都幾多喜事，前排有余若薇抱孫外，公民黨第一位捐款人B哥亦都嫁女。Tanya話，最近公民黨中人不時互相派帖，可見個黨團結到好似一家人咁；咁幾時輪到佢派紅色炸彈？Tanya自嘲冇得嫁喎。</p></body></html>