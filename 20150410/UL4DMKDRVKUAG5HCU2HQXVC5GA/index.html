<html><header><meta charset="utf-8"><title>梅媽申請住阿梅故居</title></header><body><h1>梅媽申請住阿梅故居</h1><p>梅艷芳母親覃美金前日被執達主任及律師登門收樓，梅媽最後因身體不適被送往聖保祿醫院。昨日三時許，阿梅哥哥梅啟明帶同生果及報紙到醫院陪梅媽照磁力共振，梅媽說：「精神差過噚日，全身都痛，一陣照個腦，未知幾時出院。」</p><p>梅媽欠租的跑馬地單位門口貼上中英文通告，要求租戶/佔用人於14日內清除所有雜物。梅媽透露昨日寫了三封信，分別予法官、滙豐和律師，打算取回阿梅僅餘的一層樓居住，梅媽謂：「快活閣以前係商天娥賣畀阿梅，阿梅之後畀Ann（梅愛芳）住，阿明又住過。如果唔畀鎖匙我，就唱衰佢，仲要恰到我點樣程度呀？我買定個帳篷喺法庭門口，連阿梅神主牌都擺埋喺嗰度瞓覺囉。」<br>採訪：羅慧敏<br>攝影：沈健程、黃曉程</p></body></html>