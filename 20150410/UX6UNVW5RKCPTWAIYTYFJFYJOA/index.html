<html><header><meta charset="utf-8"><title>【跑道特色】給你一個贏錢之道</title></header><body><h1>【跑道特色】給你一個贏錢之道</h1><p>周日沙田八草三泥賽事，草地用C跑道，睇番最近2月1日同一移欄十場賽事，總共有七匹頭馬守前四位入直路建功，其中「萬事欣」及「劍飛聲」分別貼欄及走二叠擺前帶到，另外「藍天飛馬」守前領馬之後貼欄包廂位建功，除非步速夠快，否則後上馬好難追。<br>今戰列陣馬中，第八場「劍飛聲」正是於2月1日田C欄贏馬，今次又安排在強項上陣必有所圖。另外，第二場「添歡笑」係全場唯一贏過田C欄嘅參戰馬，均速馬抽得二檔兼用黃皓楠減十磅上陣，結合跑道形勢可放到。<br>至於泥地方面，最近「福盃滿賞」及「榮光大道」都係沿途守第二位贏馬，所以第三場「帶運伯樂」、第四場「榮光大道」及第九場「執到寶」等擅跑泥地之前置馬值得優先留意。</p></body></html>