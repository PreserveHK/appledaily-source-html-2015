<html><header><meta charset="utf-8"><title>英冠攻略：般尼茅夫必𡁻白禮頓 - 吾中</title></header><body><h1>英冠攻略：般尼茅夫必𡁻白禮頓 - 吾中</h1><p>今屆英冠榜首形勢緊湊，為保榜首位，當般尼茅夫在周五的聯賽出戰下游的白禮頓時必去盡，適逢白禮頓又未能「夫添」，就算般尼茅夫要讓半/一，上盤仍捧得過。（球賽編號：星期五23；無綫網絡電視301台明日2:45am直播）</p><p>今屆英冠不像過往有一支球隊早早帶出，反而列強爭雄，榜首位竟然易手過十多次，而般尼茅夫目前雖然以41戰得77分居首，但只多第二及第三的諾域治及屈福特一分，亦只多第四位的米杜士堡兩分，故只要稍有差池，莫說榜首位不保，隨時連直接升班位（聯賽前兩名）亦失去，故般尼茅夫今訪白禮頓時，球員一定全力爭勝。</p><p>白禮頓換帥後冇起色</p><p>就近況而言，般尼茅夫近七場五勝兩和，其中上仗在落後兩球的劣勢下，以4:2反勝伯明翰，故士氣甚好；今訪白禮頓時，又料有多產前鋒比列比文復任正選，夥拍哥林威爾遜攻堅，不難在白禮頓身上取得入球。<br>白禮頓以41戰得45分排第19位，令人失望，就算季中易帥，由希比亞轉為曉頓執教後亦未見起色，加上近六仗僅一勝，而今役又續有隊長兼後衞的哥頓基亞被罰停賽，主場受讓也不值博。<br>文：吾中</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>