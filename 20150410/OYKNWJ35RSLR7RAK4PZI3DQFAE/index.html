<html><header><meta charset="utf-8"><title>【壹週刊】爆肚剥褲搶戲56歲林敏驄出股惑</title></header><body><h1>【壹週刊】爆肚剥褲搶戲<br>56歲林敏驄出股惑</h1><p>張家輝爆肌演《激戰》，男神王宗堯拍《壹獄壹世界》亦裸奔，宜家男人剥衫真係小case，連神神怪怪嘅林敏驄亦都話要剥埋一份，仲要露八月十五添！<br>林敏驄呢陣『股味』唔係人人接受到，佢呢股一出，真係嚇到同場工作人員V 哇鬼叫，鄭伊健、何超儀、劉浩龍笑到攬住個肚，而叫得最大聲就係食正『肢』騷味嘅邵音音。<br>今次林敏驄拍攝電影《全力扣殺》玩到咁大，都係多得導演郭子健比佢自由發揮可以玩盡佢。不過，睇真啲阿驄呢『股』又真係又白又滑，年過半百真係保養得唔錯，唔通佢就為咗今次出『股惑』？<br>阿驄今次咁出位，全因為上次拍《男人唔可以窮》同黃宗澤三分鐘戲被CUT晒，只係片尾比個特別嗚謝佢。唔想再被人剪走，林敏驄今次諗盡辦法要令自己有得留抵，結果靠呢『股』成為片中爆笑場面，唔使被剪，仲成宣傳重點。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>