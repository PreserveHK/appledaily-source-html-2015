<html><header><meta charset="utf-8"><title>「掛到成晚瞓唔到」Yumiko初生B女入ICU</title></header><body><h1>「掛到成晚瞓唔到」<br>Yumiko初生B女入ICU</h1><p>現年33歲的鄭希怡（Yumiko）初為人母，前日在港安醫院誕下5.5磅女兒梁浸浸（乳名），怎知BB出世不足24小時，前晚在爸爸梁學儲陪同下由救護車轉送公立醫院，昨仍留港安休養的Yumiko直認B女現於ICU，囡囡甫出世即骨肉分離，Yumiko掛念到整夜失眠，昨想外出探望心肝寶貝，可惜不獲醫生批准！</p><p>鄭希怡和化妝師梁學儲於去年9月在香港註冊兼擺酒，Yumiko於11月宣佈懷孕3個多月，前日兩夫婦分別在社交網貼B女腳仔相，宣佈囡囡出世了，重5.5磅，因前日天氣涼笑言B女乳名叫梁浸浸。然而，B女在港安醫院出世短短半日，前晚約10時梁學儲被發現陪囡囡由救護車送往公立醫院，記者致電Yumiko了解，但她沒有接聽電話。<br>昨凌晨2時半，經理人霍汶希（Mani）聯絡了Yumiko回覆：「放心，Yumiko剛覆：BB觀察緊，暫無大礙。」昨早8時許，Yumiko透過Mani表示：「現在BB在ICU，希望快些出來。」她透露因原本的醫院，沒有BB需要的專業儀器，所以轉往公立醫院。</p><p>阿Sa祖兒現身探望</p><p>初為人母的Yumiko跟囡囡骨肉分離兩間醫院，據知前晚徹夜難眠，甫生完BB倦極的她，半夜2時許仍睡不着，超掛念囡囡的Yumiko，昨產後翌日即申請外出見心肝寶貝，可惜不獲醫生批准，令她十分失望！老公在公立醫院照顧囡囡，Yumiko的父母就留在港安陪女兒，剖腹生女的她估計尚要兩三日才能出院見囡囡。<br>昨好友谷祖琳、黃伊汶（Emme）、前經理人Kitty媽等到醫院探訪Yumiko，小谷帶產婦咕𠱸送給她，Emme就攜鮮花和寫住「Baby Girl」的氣球。而Kitty媽探完Yumiko後離去說：「佢心情好好，好健康好開心，佢話BB去咗第二間醫院瞓箱仔，佢冇擔心，因為我同佢講嗰時我個仔都係咁，佢即刻安心晒。」<br>蔡卓妍（阿Sa）和容祖兒到達醫院探Yumiko，阿Sa說：「有電話聯絡，全部人好想嚟探佢，但個個都好忙，我都係啱啱收工。」問到知不知BB情況？阿Sa說：「OK呀。」另Emme、小谷和何嘉莉離去時指Yumiko情況OK。</p><p>梁學儲：呼吸麻麻哋</p><p>近8時梁學儲帶外賣到醫院給老婆，他表示已探BB，問BB點解要入ICU？他說：「呼吸麻麻哋，𠵱家OK，冇乜大礙。」問到BB是否健康、過兩日離開ICU？他都以點頭代答，有否影多些BB相給Yumiko睇？他說：「有。」並透露BB未改中文名，英文名則叫記者問Yumiko。<br>昨本報致電兒科專科醫生徐傑，查詢BB在甚麼情況下要入ICU，他說：「啱啱出世有好多可能性，包括呼吸唔暢順，或初生嬰兒感染，亦有機會令BB情況轉差，要去政府醫院ICU觀察，呢啲情況好普遍，唔代表好危急。如果瞓得箱唔係太差，都係觀察一兩日轉去初生嬰兒病房。」<br>採訪、攝影：吳耀輝、黃曉程</p></body></html>