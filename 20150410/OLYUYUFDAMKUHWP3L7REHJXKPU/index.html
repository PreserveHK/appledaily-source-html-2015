<html><header><meta charset="utf-8"><title>鳩嗚乜乜乜：澳門麥記蝦堡餐貴$6.3</title></header><body><h1>鳩嗚乜乜乜：澳門麥記蝦堡餐貴$6.3</h1><p>周末心郁郁想過大海玩吓，不過澳門生活指數越嚟越高，連船飛一個人使費閒閒哋過千。費清好多馬交friends呻到樹葉都落。最近，連麥記都「蝦」馬交friends，新產品蝦堡餐喺澳門賣貴過香港$6.3。<br>麥當勞新出嘅「菠蘿滋味蝦堡」同「滋味蝦堡」，香港澳門同步發售。不過，澳門《愛瞞日報》facebook專頁話，澳門菠蘿滋味蝦堡套餐賣澳門幣$34.3，比香港賣港幣$28貴近港幣$6.3（按1港幣兌1.03澳門幣計算，圖），同一個價錢，喺香港足夠買多一個蘋果批。</p><p>＃連廿蚊餐都冇</p><p>𠵱家香港麥當勞仲有3款$22套餐，但《愛瞞日報》話澳門早已取消所謂「廿蚊餐／廿幾蚊」優惠，「澳門食嘢要搵平嘅真係越嚟越難」。唔少澳門網民喺fb留言，羨慕港人有「22蚊餐」優惠，感嘆當地消費指數越來越高。資料顯示，澳門人嘅入息中位數約澳門幣$13,300，港府早前公佈去年5月至6月本港僱員入息中位數每月為港幣$14,800。<br></p><p>費清　＃要生計，也要生活 ＃毋忘初衷</p></body></html>