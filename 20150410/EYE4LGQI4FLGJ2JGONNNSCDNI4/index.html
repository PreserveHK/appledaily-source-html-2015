<html><header><meta charset="utf-8"><title>Girl’s Talk：紅魔勢盛贏硬藍月 - Kit</title></header><body><h1>Girl’s Talk：<br>紅魔勢盛贏硬藍月 - Kit</h1><p>英超、意甲、德甲今屆都有個共同特點，就是領頭羊已經領先幾個身位，可以誇張一點說「尾燈都見唔到」！曾經與車路士競逐聯賽錦標的曼城，踏入2015年後成績江河日下，現已跌落第四位，如今狀態低迷還要作客打吡對手曼聯，可稱得上是冇運行。<br>曼城大崩盤，印象緣於耶耶托尼離隊參加非國盃，當時曼城表現開始患得患失，每輪比賽都表現波動。最不幸是耶耶托尼歸隊後，無論是他本人或整支藍月亮也沒太大起色，不敵巴塞後更傳出一些不利傳聞，如領隊比歷連尼已預備好到拿玻里埋班。球隊近兩場作客更不敵般尼和水晶宮兩支中下游球隊，近期作客成績累積至四連敗！<br>這邊廂雲高爾卻是笑呵呵，半個月前還跟死敵利物浦相差兩分，殊不知幾輪聯賽後現已將差距拉開至八分，更壓過了曼城。這與桑馬達和安達靴里拉（左）狀態出色不無關係，自卡域克復出，加上迪馬利亞早前停賽，曼聯中前場重新擺位，無心插柳下拼成最強陣勢，朗尼（右）重返前鋒位置亦尋回昔日光采。曼聯如今形勢比敵人強，又有主場之利，今仗必定不會放過曼城，同時務求穩固其來季歐聯席位！<br><br>KIT<br>波馬雙線主持</p></body></html>