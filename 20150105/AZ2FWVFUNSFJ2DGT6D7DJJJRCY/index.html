<html><header><meta charset="utf-8"><title>體壇拾趣：浸大美少女「欖」冠</title></header><body><h1>體壇拾趣：浸大美少女「欖」冠</h1><p>浸大女將上屆喺渣打大專7人欖球邀請賽，只係拎到碟賽冠軍，噚日喺京士柏就一路殺入盃賽決賽。對住有港將袁樂宜坐陣嘅理大，浸大領先14:7下一度被追平，好彩港青美少女譚宇晴（左二）下半場達陣成功，幫球隊以21:14首次封后。阿晴自己都話奪冠係意料之外，仲畀咗信心佢爭取港隊席位。至於城大一隊隔咗5年再入男子盃賽決賽，但就俾台灣嘅長榮大學大炒45:0，呢支過江龍有唔少國家隊代表，城大總算雖敗猶榮。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>