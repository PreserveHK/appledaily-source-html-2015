<html><header><meta charset="utf-8"><title>【壹週刊】李霖恩帶5歲女學溜冰　老婆睇得興奮</title></header><body><h1>【壹週刊】李霖恩帶5歲女學溜冰　老婆睇得興奮</h1><p>【壹週刊】這個年代嘅家長，為仔忙為女愁，學位爭完又要報才藝，真係冇時得閒。<br><br>有一仔一女嘅李霖恩亦一樣，呢日陪五歲囡囡喺又一城學溜冰，佢同太太Candy就搵定個靚位歎Tea 兼等放學，人仔細細嘅Gianna 溜冰技術都唔錯，睇嚟學咗一段日子。<br><br>Candy見到個囡表現唔錯，愈睇愈興奮，笑得好開心添！原本除咗溜冰外，五歲女仲要學跆拳道、騎馬，真係好唔得閒。周街都係怪獸家長，估唔到李霖恩同太太已經變咗種，事關囡囡所學都係『動態』，半滴文靜都睇唔到。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>