<html><header><meta charset="utf-8"><title>漁護署1999年發66張許可證　攞正牌餵猴剩6人</title></header><body><h1>漁護署1999年發66張許可證　<br>攞正牌餵猴剩6人</h1><p>【本報訊】「你叫我馬騮王啦！」65歲的蔡慶熊是漁護署認可合法餵猴人，頭頂半禿的他已是「攞正牌」餵猴當中最年輕一個，他餵猴30年，見證1999年漁護署下達禁餵令及發出66張餵猴證。16年匆匆過去，合法餵猴人現只剩下六人，視猴為家人的他揚言：「冇病冇痛會一路餵落去！」<br>記者：洪藹婷　梁瑞帆　馮國良</p><p>12月一個寒冬下午，蔡慶熊駕着客貨車去到金山郊野公園的指定餵猴地點；車未停，50多隻野猴已撲出迎接，圍着汽車吱吱叫。身形高大的蔡慶熊放下塞滿番薯、香蕉、花生的黑膠袋，穿上印有「許可餵食人士」螢光背心，取出番薯餵馬騮。</p><p>揚手令惡猴乖乖蹲下</p><p>蔡自言是猴群米飯班主，他憶述1984年某日跟朋友駕車到來，「隨手丟低啲麵包皮，班馬騮見嘢就搶，好淒涼咁」。同情心油然而生，自此間中買生果來餵，「餵餵吓大家咁friend，咪餵多啲囉」，展開30年餵馬騮生涯。<br>猴群見到食物後露出「眼甘甘」的猴擒樣，步步進逼，記者只好節節後退，蔡慶熊看見即說：「有我喺度，唔使驚!」揚手向猴群示意，猴子即收起惡相乖乖蹲下。跟猴子打交道30年，他果然有猴王風範。<br>其後他取出一張餵猴證「騷Quali」，他指99年漁護署立法禁止餵馬騮，曾向66人發出合法餵猴證，但現時只剩他及其餘五人，「全部坐七望八（十歲），我算係年輕嗰個。舊年仲有11個，一個死咗，一個老人癡呆，兩個唔記得續牌……」<br>「以前好多人一齊餵好開心㗎，有啲賣化妝品、有啲係保險經紀、有啲做廠，一般都有米（有錢）、有渣車上嚟」，更有單身男女因餵猴結姻緣。2003年沙士爆發，少了一批餵猴人，「當時漁護署都叫我哋唔好餵，但我唔驚」。那年經濟不景，「有人連車都賣埋，仲點會嚟？」2008年金融海嘯又少一批，捱至今日，他自言是「死剩種」。</p><p>「張飛」救子遭車輾斃</p><p>蔡慶熊在香港仔開設印務廠，不愁生活，現時每月花逾3,000元買番薯、生果餵馬騮，幾乎日日來探老朋友。早年他會帶子女餵馬騮，現時子女長大各自去玩，妻子對他「不務正業」沒怨言，他樂得獨來獨往，月前他扭傷左腳也照常上山。<br>蔡指猴群經常打架，亦有勇猴救子被輾斃的故事。蔡稱數年前一隻他叫牠做「張飛」的惡猴帶着小猴過馬路，張飛走得快，「回頭見個仔仲喺馬路，即刻出去撥個仔番路邊」，結果勇張飛走避不及遭車輾死。他又慨嘆馬騮有情人無情，近年常發生猴子被虐事件，他曾見到「有個𡃁仔搵個籮笠住馬騮，咁我咪踢開個籮救馬騮」，雙方爆發口角，幾乎大打出手。</p></body></html>