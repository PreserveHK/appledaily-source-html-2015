<html><header><meta charset="utf-8"><title>鄺美雲冇男友取暖</title></header><body><h1>鄺美雲冇男友取暖</h1><p>鄺美雲昨日與三隻愛犬在黃大仙一間老人院提早慶祝聖誕節兼大派禮物，平安夜是她正日生日，但她並不打算大肆慶祝，情願約三五知己食飯：「留番大個啲先搞大壽。」雖然感情生活未有着落，不過她說：「我要籌備珠寶展，之後又要返內地出席助學活動，好忙唔會lonely。」<br>最近天氣轉冷，鄺美雲稱有新療法，用薑及花椒浸腳可以驅寒氣，問找男朋友取暖更有效？她笑說：「呢個辦法都唔錯，未有男友就用住薑先，就算遇啱都唔係即攬㗎，不過冬天我有三隻狗，佢哋好嗲會黐住。」此外，對於阿梅的遺物再被拍賣，她說：「我唔係好明白清楚件事係點，我諗佢（阿梅）都唔係想拍賣呢啲（內衣等物品），呢啲嘢最好係畀歌迷保存，可以紀念。」<br>採訪、攝影：王連連</p></body></html>