<html><header><meta charset="utf-8"><title>拍拖三個月玩完DaDa閃撇台灣男友</title></header><body><h1>拍拖三個月玩完<br>DaDa閃撇台灣男友</h1><p>陳靜（DaDa）本月16日出席活動時，甜到漏放幸福閃光彈，自爆有台灣男友，還計劃共度聖誕，然後拍拖出埠滑雪，可是DaDa前日突然在微博寫：「一個人的快樂是一門藝術。」昨日凌晨又在WeChat朋友圈大呻：「沒有甚麼突然之間結束的，結束都有着漫長壓抑的伏筆。」一連兩日的留言似有所暗示，據DaDa閨蜜爆料，DaDa上周聖誕前突跟男友閃分。　</p><p>擇偶要成熟</p><p>記者昨致電DaDa，幾經追問，她承認回復單身：「喺聖誕節前分開咗，我覺得一齊咗感覺冇唔一齊時咁好，我同佢了解咗大半年先一齊，我一路覺得異地戀幾好，我鍾意有私人空間，但點知慢慢覺得我原來可以唔拍拖，有同冇都冇分別，隨緣啦。其實我哋正式一齊只有三個月，中間見過僅一、兩次，霧水情緣，和平分開，但大家仲係好朋友。」<br>臨近年尾倒數，DaDa感觸良多，她說：「我都唔細，出年步入27歲，想呢兩年事業搏殺期賺多啲錢，想畀屋企人好生活。」失戀DaDa心情不受影響，她說：「仲鬆咗一口氣。」DaDa雖不急於馬上拍拖，但也她不要做高齡產婦，希望30歲時結婚生仔。<br>DaDa表示好友都向她推介筍盤，她續說：「我慣咗獨立，24號同屋企人過，25號孤單過，靜靜哋諗咗好多人生規劃。」DaDa開列擇偶條件：「我想要個成熟男友，幫我話到事嘅男人，要好錫我屋企人。」<br>後日是2016年元旦，DaDa祝大家新一年充滿歡樂，她深信節日穿紅衣添旺氣，日前在中環接受本報專訪時，大晒事業線，強烈顯示明年要在事業上再衝刺。<br>採訪：楊定<br>場地：FOVEA<br>化妝：Kayte Fung<br>髮型：Jack of HAIR<br>服裝：S nine and Amelie Street</p></body></html>