<html><header><meta charset="utf-8"><title>混血女神鬧爆王晶有樓就係成功嘅指標？</title></header><body><h1>混血女神鬧爆王晶<br>有樓就係成功嘅指標？</h1><p>英菲混血香港網絡紅人Asha Cuthbert，日前拍咗條片叫「Dear TVB,」， 內容係一封公開信，但收件人唔係TVB，呢一切就要由TVB節目《網絡挑機》開始。<br><br>Asha Cuthbert話佢朋友俾咗兩集《網絡挑機》佢睇，睇完著晒火，特別係其中一集，王晶問參加者Eminleo同伍公子:「做Youtuber賺唔賺到錢？買唔買到樓呀？」Asha對住鏡頭，握實拳頭:「我聽到呢啲嘢，梗係好唔忿氣啦，點解我一定要賺到好多錢先叫成功呀？我做緊我想做嘅嘢，已經好成功喇喎。」<br><br>之後佢仲反駁王晶話『第日你老咗，你咪同你老婆睇TVB囉。』一句，Asha除咗好肯定自己唔會愛上睇TVB嘅人，又話就係呢一種人喺度洗香港人嘅腦，覺得名牌同樓先重要。<br><br>被王晶unfriend咗嘅秋生睇嚟好認同Asha嘅見解，都喺facebook大讚，並表示「打到班老鬼拍拍聲」。</p></body></html>