<html><header><meta charset="utf-8"><title>【飲食籽】泡菜　咖喱味波子汽水　敢唔敢試？</title></header><body><h1>【飲食籽】泡菜　咖喱味波子汽水　敢唔敢試？</h1><p>吓！點解嘅？真係㗎？好打耳呀！冇錯，的確好打耳呢。話說最近行過便利店，諗住買支凍飲涼吓喇，點知喺雪櫃到發現咗一式六款新口味波子汽水，最特別係竟然有啲奇怪味道，之唔係泡菜同咖喱味！泡菜味紅卜卜，打開殼即刻聞到一陣酸味同蒜頭味，仲有啲似醃菜味，放入口個下都要幾大勇氣，皆因蒜頭味會湧埋嚟，但飲落反而冇乜味，只係有淡淡的酸，辣及蒜味就欠奉。而咖喱味就比較易接受，唔難聞，味道仲就有啲似溝啖咗嘅忌廉。試埋較正常嘅鹽味西瓜，標明無果汁同用咗天然鹽，飲落有啲似食緊西瓜味糖，但冇咁甜，夠guts嘅朋友不妨買支試吓啦。<br><br>記者︰黃依情<br>攝影︰潘志恆</p></body></html>