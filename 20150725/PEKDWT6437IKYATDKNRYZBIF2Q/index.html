<html><header><meta charset="utf-8"><title>【BB食譜】奶白陳皮梳羅魚湯　BB孕婦都啱飲</title></header><body><h1>【BB食譜】奶白陳皮梳羅魚湯　BB孕婦都啱飲</h1><p>爸媽們每日諗煮乜畀仔女食，諗到頭都大埋？親子籽邀請了近日在Facebook大熱、育有一對孖女、擁有十多年營養顧問經驗的美國註冊營養師「營孖媽」詹佩鳳Katrina，一連五星期每星期教大家一道簡易親子食譜，每個食譜都非常簡單，而且超快速便可完成，就算廚藝未精的媽媽都必定做得到，包保仔女食到舐舐脷！</p><p>上星期教了大家煮牛肝菌忌廉意大利燴飯，今次則教大家煲一個奶白色的梳羅魚湯，梳羅魚含有豐富DHA和蛋白質，除了適合BB外，亦適合懷孕中的媽媽飲用。</p><p>奶白陳皮梳羅魚湯</p><p>材料：<br>1. 梳羅魚 一碗<br>2. 薑數 片<br>3. 果皮 一塊<br>4. 水 約750毫升<br>5. 油 少許<br><br>做法：<br>1. 先將梳羅魚的腸及內臟清走，然後洗乾淨<br>2. 將薑片加入已經預熱的鍋起鑊<br>3. 薑片變至金黃色後，加入梳羅魚，煎大約3分鐘直至金黃色，熄火將魚放進魚湯袋<br>4. 將魚袋綁好加入滾水中，一定要是滾水，煲出來的湯才會奶白色<br>5. 在滾水加入果皮<br>6. 將魚袋完全浸在水中煲一小時即成<br><br>記者：黃子配</p></body></html>