<html><header><meta charset="utf-8"><title>黃偉文Juno交易　填詞換角色</title></header><body><h1>黃偉文Juno交易　填詞換角色</h1><p>麥浚龍（Juno）的三部曲歌曲短短三日內，在YouTube的點擊已經超過50萬，其中新歌《羅生門》更被網友捧為神曲。而黃偉文（Wyman）包辦Juno整張新碟歌詞。<br></p><p>Wyman早前接受網上Joox音樂平台訪問時，透露是因為跟Juno有秘密交易，所以才答應替全隻碟填詞，他說：「因為佢應承喺年底新戲入面預我一個角色而唔需要搞笑。我40幾歲人拍咗40幾部戲全部都係喜劇，就算係變態殺手都好，都未演過。所以隻碟寫到一半嘅時候同Juno講，我想攞份禮物。」Wyman知道Juno非常喜歡自己多年前跟張家輝合作的電影《賭俠2002》，所以很順理成章接受這份禮物。<br></p><p>吳日言「正印」改圖
</p><p>另外，曾經與Juno同公司的吳日言（Yan）亦應一眾網民呼召，在fb放了一張改圖相，將謝安琪和Juno在《羅生門》的黑白宣傳照，改成自己的樣子，滿足網民要求。她前晚回覆說：「我見啲網民咁期待，自己P下圖貪得意po張相，我都有睇返自己個MV，話晒係自己作品，啲網民都好有心吖，將兩個MV拼埋一齊，其實我哋兩個從來冇拼埋一齊睇，睇完原來當年個導演咁有心思，拍咗一個咁特別嘅MV出嚟，都估唔到10年後咁大迴響。」<br>採訪：李森、皓騫</p></body></html>