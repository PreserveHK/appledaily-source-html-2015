<html><header><meta charset="utf-8"><title>胡定欣聖誕閃晒男友　杏兒籌備婚禮忙爆</title></header><body><h1>胡定欣聖誕閃晒男友　杏兒籌備婚禮忙爆</h1><p>胡杏兒今個月28號就同男友Philip(李乘德)結婚，目前應該忙緊籌備婚事嘅嘢，難怪噚晚三個好姊妹胡定欣、豹嫂胡蓓蔚、李施嬅(Selena)喺屋企開party，佢都冇時間出席喇!<br><br>胡定欣昨早在微博貼出開P相，留言：「Happy Happy Christmas!Thank you so much Selena!!!」似乎佢哋去咗李施嬅屋企開餐，出席仲有豹哥單立文及定欣男友陳明道，睇嚟定欣今次大方公開同男友嘅合照，已認定對方係「Mr Right」!<br><br>另外，杏兒昨早11點幾貼出同未婚夫Philip嘅舊相，寫道：「一覺醒來，平安夜已經很平安地度過了，因為很平安地在家中弄table plan和guest list，送上舊相一張（因為昨晚完全不是這個狀態），祝大家聖誕快樂！！」杏兒更打tag指「婚結一次就夠了」，應該仲係為婚事忙碌緊!</p></body></html>