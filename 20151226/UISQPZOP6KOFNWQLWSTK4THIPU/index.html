<html><header><meta charset="utf-8"><title>索20萬生活費變羅生門何傲兒誓追究　周子揚：講事實</title></header><body><h1>索20萬生活費變羅生門<br>何傲兒誓追究　周子揚：講事實</h1><p>周子揚前日大踢爆前女友何傲兒家姐何傲芝苛索每月20萬生活費，消息轟動全城，昨日何傲兒發出嚴正聲明指周子揚之說法全屬揑造，絕無事實根據，將保留一切法律追究權利。<br>本報昨致電周子揚問他會否擔心被起訴？他說：「我將真說話講出嚟，曾經真係佢家姐何傲芝，確確實實問我要求畀每月生活費，如果唔係唔好同佢個妹繼續拍拖，確確實實問過我攞20幾萬去交稅。我講嘅全部屬實。」他續說 ﹕「佢（何傲芝）打畀我時都好突然，幾兇，我當時都好驚。」</p><p>蕭正楠避談傲芝</p><p>周子揚又滿懷感觸說：「對得住自己對得住人。我係好心痛我哋四個以前感情好好，我會諗番起我同何傲兒、何傲芝，仲包括佢男友張明偉四個人一齊去旅行……大家以前嘅友誼、愛情好似變咗……點解去到呢個地步？」問周子揚為何主動踢爆醜事？他說：「我唔講出嚟，對我嚟講係一個長時間嘅內心抑壓，我自己都會變成抑鬱。我唔係想傷害佢哋兩姊妹。」周子揚言語間若有所指，似對何父不滿：「佢哋兩個都大個，應有自己權力去選擇自己嘅伴侶同方向，希望長輩能畀年青人有自己嘅空間同選擇。」<br>何傲芝（GiGi）前男友蕭正楠（Edwin），曾被指跟何傲芝拍拖期間，被當作提款機。昨日蕭正楠在油塘出席活動，被問到當年跟GiGi拍拖有沒有畀過錢？Edwin苦笑說：「呀……冇呀，其他人嘅嘢唔想答。」追問之下他表示當年跟GiGi拍拖有見過何爸爸，之後又搖頭苦笑說：「點解要咁？過咗去就由佢過去，我唔記得晒喇！」<br></p><p>另外，張明偉在fb力撐何傲芝：「我實在對周先生嘅言行非常失望。我認識嘅傲芝傲兒，都係刻苦工作嘅人……周先生……傷害朋友，有失風度之餘實在居心叵測。」<br>採訪：黃曉妍、嵐山</p></body></html>