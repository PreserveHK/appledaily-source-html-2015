<html><header><meta charset="utf-8"><title>隔牆有耳：Sammi「搞㷫」林健鋒 - 李八方</title></header><body><h1>隔牆有耳：<br>Sammi「搞㷫」林健鋒<br> - 李八方</h1><p>聖誕節正日，對唔少人嚟講好重要，最好同自己摯愛嘅人一齊過。而身兼行政及立法會議員嘅經民聯林健鋒，呢個聖誕就好大膽，竟然約會其他女仔，唔怕林太呷醋咩？又查實，冇人話過，聖誕只可以同一個女人過㗎啫，話說林健鋒當晚其實係同埋老婆及阿仔，真金白銀買飛入紅館捧鄭秀文演唱會，聽佢大唱經典金曲，大讚Sammi渾身解數唱到熱辣辣，坐喺台下嘅佢當然亦聽到㷫烚烚。<br>林健鋒話喎，樂壇識唱歌嘅人越嚟越少，所以Sammi每次開個唱，佢都去捧場，大讚佢歌精舞勁，成晚演出值回票價。後嚟佢仲走去後台，似足怕醜仔咁同Sammi合照㖭呀！</p></body></html>