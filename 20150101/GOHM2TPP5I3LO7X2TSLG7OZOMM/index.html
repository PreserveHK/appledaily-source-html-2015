<html><header><meta charset="utf-8"><title>隔牆有耳：Tree根啟發譚Sir開咪 - 李八方</title></header><body><h1>隔牆有耳：<br>Tree根啟發譚Sir開咪 - 李八方</h1><p>若然要數，民建聯立法會議員鍾樹根畀到乜嘢大家，八方真心多謝佢為大家帶嚟歡樂，佢獨特嘅港式英文同鍾式成語，亦令大家嘆為觀止！尋開心之際，民建聯黨主席譚耀宗竟然喺Tree根身上諗到新點子，稍後網上開咪教成語。<br>八方聽聞，譚Sir如此構思，多得Tree根成日拋書包騷哥利，講完「子烏虛有」、「雞毛鴨蒜」，最近更自創「明張目膽」，聽到市民一嚿雲。既然Tree根掀起一片成語潮，據知譚Sir食得唔好嘥，新一年乘勢喺網台拆解成語正確用法同起源，同Tree根爭吓網民歡心。立法會主席曾鈺成都成日指導議員嘅用詞同發音不正確㗎喎，據知呢啲例子都係譚Sir開咪嘅素材。</p></body></html>