<html><header><meta charset="utf-8"><title>資料寶藏 - 7號仔</title></header><body><h1>資料寶藏 - 7號仔</h1><p>朗尼第1球有前科</p><p>近4季英超新年第1球，當中3季都在西布朗的賽事產生，包括11年紅魔於早場藉朗尼3分鐘閃電式打開紀錄，加上「小豆」查維亞靴南迪斯下半場的入球，結果作客2:1力克西布朗，最終曼聯亦成為該屆英超冠軍。紅魔在2015年亦是踢早場，且看朗尼能否再次取得英超第1球。</p><p>熱刺新年最醒神</p><p>英超Big 6近年的新年戰績不差，但紅魔於近4季只取2勝2負，包括在前主帥費格遜領軍下，曾於12年作客0:3大敗給紐卡素，上季於莫耶斯掌帥時，主場1:2不敵熱刺，亦令熱刺當上近年的新年之王，近4季全勝。另外，曼城與利物浦近年新年表現亦對辦，近4季同樣取得3勝1負。</p><p>主隊勝出率偏低</p><p>英超新年似乎不太利主場球隊，對上4季合共40場賽事，主隊只贏了18場，勝率不足一半。今季熱刺及修咸頓分別於主場對車路士及阿仙奴，到底能否打破新年不利主隊的魔咒？相反，另外兩支Big 6分子曼城及利物浦，分別在主場對下游的新特蘭及李斯特城，全取3分機會高。</p><p>旺門[半和]要秤先</p><p>英超新年主隊無甚優勢，而半場領先次數亦不多，對上4季共40場比賽，主隊只曾11次於半場領先，當中上季只得利物浦一隊主場球隊開出[半勝]，最終以2:0擊敗侯城。反觀近年英超新年半場旺和波，近4季有18場開出[半和]，當中上季就有7場開[半和]，包括車路士、曼城及阿仙奴，同樣開出[半和]。<br>文：7號仔</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>