<html><header><meta charset="utf-8"><title>隔牆有耳：白鴿仔banner寫錯字 - 李八方</title></header><body><h1>隔牆有耳：<br>白鴿仔banner寫錯字 - 李八方</h1><p>人誰無過，八方亦錯過，知錯能改先至最重要！新年流流，八方又要再次化身認字特警，出動搜刮地區錯字王。繼兩個民建聯北區區議員早前拉banner祝大家聖誕快樂，分別串錯做「Marry」同「Chrismax」，成為一時聖誕潮語後，有市民前日向八方報料，話有北區區議員喺banner上，竟然將工展會寫成「公」展會，而今次錯字主角係白鴿仔羅世恩。<br>羅世恩同八方講，今次係同事心急打錯字，其實好快發現並更正，但可能仲有漏網之魚，貼咗喺橫巷banner上而未回收，強調日後會留意番，做好校對工作，希望唔會再出現呢類手民之誤。</p></body></html>