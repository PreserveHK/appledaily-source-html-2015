<html><header><meta charset="utf-8"><title>【壹週刊】香港過節影燈飾陶喆中環猛摸新婚妻</title></header><body><h1>【壹週刊】香港過節影燈飾<br>陶喆中環猛摸新婚妻</h1><p>【壹週刊】講到節日氣氛，香港一定比台灣濃厚，尤其係燈飾方面，璀璨奪目。就連台灣天王陶喆帶埋老婆嚟香港過節。<br><br>昨日喺中環置地廣場遇到陶喆孖住老婆Penny江姵蓉行街，見到兩公婆拎住手機四圍影燈飾，影完仲睇吓有冇鬆郁濛。接住兩人四處行，新婚即係新婚，睇吓兩人係扶手電梯都可以摸嚟摸去，又攬腰，有記者係後面都照摸。<br><br>兩人仲入埋Dior 睇嘢，不過，似乎唔多啱心水，兩手空空就走出嚟。陶喆見記者一路跟都主動報料話同太太嚟香港玩咗幾日好開心。<br><br>iPhone版下載： http://goo.gl/1SDaWF <br><br>Android版下載： http://goo.gl/xfQS8D <br><br>壹週Plus網頁： http://nextplus.nextmedia.com/  </p></body></html>