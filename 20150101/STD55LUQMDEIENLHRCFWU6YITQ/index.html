<html><header><meta charset="utf-8"><title>隔牆有耳：霸氣港女除夕「收爐」 - 李八方</title></header><body><h1>隔牆有耳：<br>霸氣港女除夕「收爐」 - 李八方</h1><p>除夕「收爐」，港人噚日四出慶祝兼跨年倒數，去郊野公園BBQ係其中一項熱門選擇。有讀者卻向八方報料，話喺香港仔傷健樂園燒烤區驚見一張霸爐「通告」，有人用白色膠袋將個燒烤爐包住，上面除咗大大隻寫有「已留位」三粒字嘅字條，並附「通告」，一位自稱張小姐嘅港女話自己「已在2014年12月31日下午12點41分」到場，郊野公園燒烤爐一向先到先得，「本人已拍攝時間、地點、日期以作記錄，切勿霸佔，一切追究法律權利」，仲留埋手提，叫大家有問題可以搵佢查詢。<br>霸爐霸到咁霸氣，八方都好想問佢點樣練成霸氣之舉，可惜噚日打咗好多次，佢都冇開電話，唔通太多人都同八方一樣，有意請教一番，令佢不厭其煩，索性熄電話？</p></body></html>