<html><header><meta charset="utf-8"><title>趣趣地：史達寧唔飛亞洲踢熱身賽</title></header><body><h1>趣趣地：史達寧唔飛亞洲踢熱身賽</h1><p>利物浦將會去遠東同澳洲踢四場季前熱身賽，下周日就會啟程前往泰國，備戰下周二喺曼谷對泰國明星隊嘅友賽。消息人士透露反骨仔史達寧為咗令紅軍就範，畀佢轉投曼城，居然同領隊羅渣士講唔想隨隊，要留返喺英格蘭，仲喺周三請病假；據了解紅軍其實可以向史達寧採取紀律處分，但唔想喺亞洲之旅前有負面新聞見報，或會妥協，畀史達寧留喺英格蘭。如果史達寧可以喺下周日過檔曼城，咁就大家「合皮」；利物浦之前兩次拒絕曼城出價，家陣史達寧自己出手迫紅軍賣佢，睇嚟曼城都會配合佢，將個收購價由4,000萬鎊提高至4,500萬鎊。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>