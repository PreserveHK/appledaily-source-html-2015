<html><header><meta charset="utf-8"><title>股場放大鏡：災後揀最強或最弱股 - 歐陽風</title></header><body><h1>股場放大鏡：災後揀最強或最弱股 - 歐陽風</h1><p>恒指創出歷來最大單日點數跌幅，再講是牛是熊已經沒有意義，更重要是股災之下如何自救。假如滿倉蟹貨，最好是盤點損失後等反彈將持倉降至心安理得水平，個人認為一般散戶佔個人財產兩至三成已經算很多了。</p><p>交銀有中央護盤</p><p>假如手上貨源不多，一半就買最強股票，及少量買入最弱股票。所謂最強股票，例如交通銀行（3328），既有國家隊護盤，今次跌市其實跌幅有限，且當散戶要諗如何入市，一定是先買有流通量、下跌風險較低的內銀股。<br>至於弱股，只宜本着買場波或買場馬的心態入市，既然當賭博，就一定要注重值博率，例如買港交所（388），頂盡反彈兩成至240元已經難能可貴，呢兩成就無謂博了。又例如中國白銀（815）一度是散戶愛炒股票之一，5月底曾升至6.4元，昨收2.03元，跌幅達68%，要升返原位，唔係升68%，而係升320%，當然這類炒股很難再見5月高位，就當升回3元，也有50%。<br>中國白銀宣佈收購上海華通鉑銀交易市場25%權益，代價為4,000萬元人民幣。目標為中國綜合貴金屬及有色金屬交易中心的營運商，提供專業及標準化現貨供應、買賣、物流和電子商務服務，目標公司是目前中國最大的白銀現貨交易中心。<br>個人咁睇，如果呢單交易係純為炒高股價再配股亂做一通的刁，十居其九會取消，更不可能在近期弱市公佈，即係話呢單交易係按公司一貫發展方向及目標所進行的收購，不是為刁而deal，這就有了中線入市的理由。<br><br>歐陽風<br>本欄逢周一、四刊出</p></body></html>