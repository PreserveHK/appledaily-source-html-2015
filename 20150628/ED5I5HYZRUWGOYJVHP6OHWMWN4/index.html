<html><header><meta charset="utf-8"><title>求驗客手記：鏗鏘玫瑰出局網民收貨</title></header><body><h1>求驗客手記：<br>鏗鏘玫瑰出局網民收貨</h1><p>上星期五喺加拿大舉行嘅女足世盃八強，中國硬撼大熱門美國，成功守到半場。換邊後，中國嘅靚女門將王飛仲錫條門柱，祈求下半場都可以保住不失。王飛錫柱呢吓喺網絡瘋傳，唔少男球迷爭住想做條門柱，一親王飛嘅朱唇。講番場波先，王飛錫完柱冇耐就失波，喺51分鐘，美國靠高空轟炸，由萊德頭槌頂入，協助美國小勝中國1:0，打入四強，將面對同日淘汰法國嘅德國。雖然中國女足出局，但據《新浪》嘅調查顯示，超過八成網民都收貨，滿意「鏗鏘玫瑰」喺今屆賽事嘅表現。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>