<html><header><meta charset="utf-8"><title>【扮靚籽】潮牌引入　韓國最Hit雪糕</title></header><body><h1>【扮靚籽】潮牌引入　韓國最Hit雪糕</h1><p>愛靚唔愛命、節食減肥才叫美？Sorry，out晒喇！時下香港人除了貪靚，還十分為食，instagram上除了一幅幅打扮靚靚自拍照外，就是一碟碟相機先食的food porn美食圖。<br><br>近年來有不少美容品牌都與餐廳和酒店推出下午茶tea set，反應均十分熱烈。今次有時裝品牌直頭引入韓國最hit雪糕，時裝品牌i.t將於8月獨家引入韓國人氣雪糕店Sweet Monster，其爆谷雪糕（焦糖、牛奶、芝士焦糖、草莓及巧克力）一早「響晒朵」，韓國店長期現人龍。</p><p>記者去年到訪韓國時就排隊吃過招牌焦糖，爆谷脆卜卜，身為焦糖控的我也要向它投降。焦糖味濃得化不開始放上雪糕時仍是熱的，配上手製雪糕冰凍軟滑，冰火享受。至於其芝士焦糖爆谷味雪糕則最過癮，鹹鹹香香的芝士令焦糖甜味更突出，口感更複雜，一定要試！<br><br>今次引入的除了有招牌爆谷雪糕，還有香草窩夫餅味、巧克力餅乾味、焦糖瑪奇朵碎粒味、各款Milk shake及果汁飲品（檸檬汁、橙汁和西柚汁），實行叫你左手一袋戰利品、右手一杯凍冰冰雪糕。<br><br>Sweet Monsters<br>旺角朗豪坊三樓10號舖i.t <br><br>記者：羅祖兒</p></body></html>