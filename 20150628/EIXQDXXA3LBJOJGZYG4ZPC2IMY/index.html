<html><header><meta charset="utf-8"><title>【飲食籽】分子雪糕　清新口味迎夏日</title></header><body><h1>【飲食籽】分子雪糕　清新口味迎夏日</h1><p>今個夏天好像特別熱，一出街恍如置身火爐，喝一口凍飲吃一口雪糕才是消暑之道。近期的雪糕選擇的確多，不過每次行過Lab Made看到漂來的煙，感覺特別透心涼，永遠忍唔住買一杯吃個夠本。啱啱Lab Made便轉了新口味，有將黑森林蛋糕拆解的森林大王，朱古力的雪糕球插上皇冠曲奇，朱古力雪糕味夠濃夠rich，配上那個黑加侖子啫喱和車厘子，雖然與黑森林蛋糕有點出入，不過朱古力迷一定鍾意。另一款新口味是士多啤梨益力多，味道較為清新，士多啤梨味夠香，和夏日的清新感覺很合襯。而7月1日更會推出新款變色茶，今次這款蜂蜜青蘋果分子冰茶雖然同樣由藍變紫，但卻加入綠色蘋果汁，味道較醒胃的蘋果香，不過藍綠變紫這個道理我想不通看不透。<br>Lab Made　銅鑼灣登龍街1號金朝陽中心二期地下B號舖<br>記者：區佩嫦<br>攝影：劉永發</p></body></html>