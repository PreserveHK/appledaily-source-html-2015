<html><header><meta charset="utf-8"><title>隔牆有耳：唐英年講政改嚇親卿姐 - 李八方</title></header><body><h1>隔牆有耳：唐英年講政改嚇親卿姐 - 李八方</h1><p>全國人大常委會法工委副主任張榮順早前話，政改方案冇修改空間，亦唔可以簡單將公司票轉化為個人票，點知全國政協常委、前政務司司長唐英年隨即高調撐提委會公司票轉董事票，仲話張榮順唔完全代表人大常委會。<br>民主黨主席劉慧卿噚日係《城市論壇》話，佢都俾唐唐嘅言論嚇一跳，唔通共產黨入面都有唔同意見？唐唐咁講係想帶啲訊息出嚟？<br>卿姐話聽到唐唐咁講，即時WhatsApp叫佢上自己個網台節目解畫，不過對方話唔喺香港喎。<br>卿姐同時係《城市論壇》講明，即使公司票轉董事票、團體票以至個人票，民主黨都係唔會收貨，因為民主黨係爭取緊一個冇不合理篩選嘅普選制度。</p></body></html>