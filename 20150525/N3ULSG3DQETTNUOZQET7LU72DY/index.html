<html><header><meta charset="utf-8"><title>被揭亞視飯局不快事呂晶晶：有飲醉冇下文</title></header><body><h1>被揭亞視飯局不快事<br>呂晶晶：有飲醉冇下文</h1><p>本周五便是亞視台慶，但早前亞視不獲續牌，是非新聞更不絕於耳。自早年開始，已有傳亞姐甚至亞生要「陪客」，昨日再有報道爆多次否認有出席過飯局的04年亞姐冠軍呂晶晶，原來亦曾被邀到杭州應酬一班內地高官商人；晶晶被人狂灌飲酒至不省人事，而她當時的緋聞男友盛品儒雖然在場，但對一班男人毛手毛腳都沒有理會。<br></p><p>盛品儒：要飲我醉先
</p><p>呂晶晶昨日在微博發聲明，重提數年前這段不快事件，她寫着：「因本人不擅於飲酒，那天一杯紅酒下肚已醉倒，當時助手和經理人都在場，馬上扶我回去房間休息，其間並沒有發生令大家誤會的事情。」她特意謝謝老闆娘諸葛紫岐（Marie）的關心和信任，Marie表示明白女藝人工作時會吃虧，並透過短訊回覆：「當晚絕無下文，我會努力保護旗下藝人。」<br></p><p>據報道指當時與晶晶傳緋聞的盛品儒亦在場，盛品儒昨日透過電話表示對事件冇印象，亦未聞有人對亞姐問價，他說：「我唔係好記得，如果去大陸有商家官員都係一啲合作活動，全部都係正經，但飯局飲酒好正常，我相信任何一間電視台都有。」是否有人逼飲酒？他說：「我諗冇呢件事，問題係你飲一啖就醉，或是飲一杯醉呢？」晶晶是否酒量淺？他哈哈笑說：「我唔記得嘞，但至少我喺度都唔會（有事發生），我會保護所有人，要飲我飲醉先。」</p><p>曾爆被騙去卡拉OK陪客的顏子菲，昨在電話中表示同情呂晶晶遭遇，她說：「我相信佢唔會無啦啦講大話，呢啲唔係好自豪嘅事。」子菲自言從未返大陸應酬，但香港就試過幾次，她說：「老闆（王征）有一、兩次喺度，咁啱我每次第二日返早都會早走，冇人喺到我做唔願意嘅事。」張家瑩和筱靜異口同聲表示會推辭，筱靜說：「我返大陸多數出騷，如果去應酬多數搵有title嘅人去，唔需要我囉。」張家瑩則說：「普通飯局都會有，但冇乜原因就唔會去，更唔會夾硬飲酒。」而晶晶前男友林韋辰表示當時兩人已分手，沒聽聞過事件。<br>採訪：嵐山</p></body></html>