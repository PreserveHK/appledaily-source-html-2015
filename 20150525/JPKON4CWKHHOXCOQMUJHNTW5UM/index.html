<html><header><meta charset="utf-8"><title>賈思樂茶敍做聽眾</title></header><body><h1>賈思樂茶敍做聽眾</h1><p>【圓方】<br>賈思樂一向喺圈中有唔少異性閨密如廖安麗、林漪娸等，不時相約出嚟飲茶食飯，佢日前同一名中年女士喺圓方一間咖啡店食嘢，其間大部份時間都係女友人主講，一路食一路講唔停，賈思樂只係聆聽居多，起初佢都表現得好有風度，仲興奮回應對方，傾足個幾鐘頭後，佢開始有啲攰，更提議埋單。之後二人繼續喺商場逛街，行咗一陣都未有收穫。<br>採訪、攝影：徐錦池</p></body></html>