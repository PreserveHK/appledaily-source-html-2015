<html><header><meta charset="utf-8"><title>壞車退出比賽豪仔：希望下年再戰</title></header><body><h1>壞車退出比賽<br>豪仔：希望下年再戰</h1><p>【本報訊】車壇小子盧思豪(豪仔)早上挑戰CTM澳門房車盃，可惜不幸再次出現，豪仔因戰車故障，力戰至最後一圈最終要轉入維修站，未能完成賽事。<br> <br>豪仔賽後感到失望，表示在出賽試圈後即發現戰車一如排位賽時的情況，再有「窒油」問題，即緊張召技術員來修正，匆匆檢查15分鐘後就開始賽事，「起步都仲可以，但一到髮夾彎收油再去，就踩唔起。」<br> <br>賽事期間，豪媽也突破心理關口，首次在場內支持豪仔，不過賽至第三圈時，豪媽再次離場，「真係頂唔順呀，好驚。」其間豪仔一度追上第8位，但後來戰車的窒油情況持續，「直路一路俾人過車，嗰刻只係想盡力完成，捱到最後，但架車一收得急就踩唔起。」<br> <br>在場外眼見豪仔排名越墮越後，才再敢入場再睇，「咁樣即係安全，咪敢再睇囉。」在名次跌至第15位，戰車的波箱終在最尾一圈也故障，最後未能完成賽事。豪爸則對賽事感到失望，二人在看台緊張地打電話問記者，豪仔有否不開心，直至知道豪仔放鬆心情才鬆一口氣。<br> <br>完成澳門大賽車所有賽事後，豪仔下周要到泰國進行亞洲巡迴房車賽最後一站，他稱會收拾心情完成2015年最後一場賽事，「2015年唔算係成績好好嘅一年，希望下年做好啲，再返嚟澳門比賽。」</p></body></html>