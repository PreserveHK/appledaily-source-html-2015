<html><header><meta charset="utf-8"><title>中環在線：欣格雷出掌港滙豐零售 - 李華華</title></header><body><h1>中環在線：<br>欣格雷出掌港滙豐零售 - 李華華</h1><p>滙豐香港又有人事變動！話說本來擔任滙豐香港區零售銀行及財富管理業務（RBWM）嘅施穎茵（Diana Cesar），10月份升職做滙豐香港區總裁，未搵到RBWM接任人之前，施穎茵就身兼兩職，都咪話唔辛苦！<br>華華收到風，滙豐香港近日發出內部通告，正式委任現為歐洲、中東、非洲三區（EMEA）零售銀行業務主管嘅欣格雷（Greg Hingston），為滙豐香港區RBWM主管，於明年1月4日起生效。<br>欣格雷嘅新工作應該都係要推廣銀行優質服務，唔知佢會唔會將重點放喺按揭業務上面呢？話晒香港人都好關注按揭貸款計劃，息率越低越好，好似早排有銀行度條新橋，推出H按存款掛鈎按揭計劃，唔知滙豐會唔會考慮參考吓呢？</p></body></html>