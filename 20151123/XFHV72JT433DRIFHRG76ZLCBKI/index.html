<html><header><meta charset="utf-8"><title>白只贏獎考慮加片酬</title></header><body><h1>白只贏獎考慮加片酬</h1><p>今屆金馬獎港產片入圍比重極少，僅得兩個獎項，包括白只憑《踏血尋梅》膺最佳男配角獎，而《麥兜．我和我媽媽》則獲頒最佳動畫長片，為港爭光。<br>白只昨午由台返港，他說：「自己係鄉下仔出城，唔知台灣慣例攞完獎要跳起影相，我冇跳就走咗。」問到可會加片酬？他說：「咦，真係可以諗吓。」再問到郭富城是否沒有帶他走出戲外？他說：「係真，唔係gag，佢係影帝，好易帶新人進入一個狀態，但拍完好難走番出嚟，最後都要靠自己。」有指他得獎時，春夏在台下喪喊，兩人是否有特別感情？他說：「金燕玲都有喊，自己都想喊，大家感情都好好。」至於其好友張繼聰及謝安琪分別在facebook貼文，表示為白只奪獎感到驕傲，更一邊睇直播一邊留淚。<br>採訪：譚倩宜<br>攝影：陳俊強</p></body></html>