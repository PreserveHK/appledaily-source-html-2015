<html><header><meta charset="utf-8"><title>反圍標師奶單挑選舉機器</title></header><body><h1>反圍標師奶單挑選舉機器</h1><p>【本報訊】有人因為鉛水超標而觸發參選，而在中大新聞系任職的翁愛明，就因所住屋苑爆出圍標風波，出戰沙田碧湖選區。對手包括主力地區工作的民建聯小花黃冰芬，及由2003出任區議員至今的劉偉倫，毫無選舉經驗的初哥決戰選舉機器，能否創造奇蹟？還看選民。<br>翁愛明指，「最初諗住只係想幫人助選，打過電話去問，知道泛民冇人嚟呢區，先硬住頭皮出嚟，為民主儲啲基礎，最終選唔選到都好，都係好好嘅經驗」。投票進入最後3小時，站在濱景花園外揮手拉票作最後衝刺的她神態輕鬆。</p><p>助選團緊張百倍</p><p>記者捉着她訪問，她說不如站在一旁慢慢傾，反而一班街坊和中大同事助選團比她緊張百倍，有人說不如傾3分鐘就好，有人提議她邊揮手邊傾，「佢哋真係好幫手，你以為有人幫你派吓傳單已經好好，但原來真係有人打風落雨、日日夜夜陪你企喺度」。<br>翁愛明其中一個最為人所識的銜頭，是全港業主反貪腐反圍標大聯盟成員。育有兩個孩子的她，參選以師奶（C9）做主題，宣傳單張用上9個C ：Choice、Change、Creativity……銳意求變，只因忍無可忍，「建制派成日話關心民生問題，但原來同樣係市民關心嘅民生議題，其實係有agenda」她說。<br>■記者呂麗嬋</p></body></html>