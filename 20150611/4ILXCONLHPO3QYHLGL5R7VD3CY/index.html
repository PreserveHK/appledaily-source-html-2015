<html><header><meta charset="utf-8"><title>拍彭浩翔三級片搏到盡Ashina天台全裸泡泡浴</title></header><body><h1>拍彭浩翔三級片搏到盡<br>Ashina天台全裸泡泡浴</h1><p>由彭浩翔監製、陸以心首次執導的作品《同班同學》拍攝工作進行得如火如荼，前晚日本AV女優蒼井空更來港客串演出。作為三級電影，片中最大賣點除了粗口滿天飛外，自然是三位女主角郭奕芯（Ashina）、麥芷誼及馬來西亞籍演員廖子妤的全裸演出。</p><p>與王宗堯有情慾戲</p><p>昨日有讀者陳先生報料，指上周六《同》片在深水埗陳先生家對面天台開工，三位女主角當着十多名工作人面前全裸毫不忸怩，陳先生說：「朝早11點左右俾好大聲嘅粗口嘈醒，望過去見到成班女仔冇着衫拍嘢，上網查先知道係彭浩翔套戲，其實見到都有啲驚，第一次見人拍三級片。」陳先生表示工作人員在天台放置了一個吹氣水池，讓三名女孩子玩泡泡浴及曬日光浴，陳先生說：「三個女仔冇着衫行嚟行去都若無其事，唔使埋位時就用條毛巾遮住。」該場戲拍攝了兩個多小時完成。<br>《同》片前晚又在大埔一大牌檔取景，除了三位女主角、男神王宗堯、邵音音等外還有專程從日本來港的蒼井空。早前被本報拍到跟前亞視高層盛品儒在街邊激吻的Ashina抱住自家小狗到場，她笑說：「因為劇情講我有隻狗仔，我自己都有養狗，所以佢有份參演，咁樣有默契啲，隻狗仔好乖。」對於要在戲內裸露時她直認不諱：「係呀，全裸，露三點。個關口都難過，我自己拍時都豁出去，清唔清場唔係大問題，但導演都有清啲冇必要嘅人。希望大家睇到我努力，唔好諗我全唔全裸。」<br>Ashina跟音音姐演一對婆孫有不少對手戲，她透露沒有向曾行性感的音音姐取經，並指跟王宗堯會有情慾戲，幸好家人都沒有反對接拍三級電影。</p><p>蒼井空串演啤酒妹</p><p>在戲中客串飾演啤酒女郎的蒼井空，透過繙譯接受訪問說：「三年前睇過佢（彭浩翔）嘅電影，都係三年前答應導演接拍。」她表示今趟只是客串性質演出一日，當問到蒼井老師是否想作中港台三地發展時，繙譯即擋駕表示，經理人交帶過敏感的問題不會答，可能跟之前有傳因內地「嚴打艷星」而遭封殺有關。<br>採訪：溫敏芝<br>攝影：仇志德</p><p>公眾地方裸露或犯法</p><p>【律師話】陸以心執導的三級電影《同》片上周在深水埗一幢九層高唐樓天台取景，三位女主角肆無忌憚赤條條在天台走來走去。03年電影《豪情》中日本AV女星小室友理在金紫荊廣場露點曾引起軒然大波。黃國桐律師昨日在電話中表示，就算天台是私人地方亦有可能觸犯法例，他說：「只要有兩個人以上見到嘅地方就屬於公眾地方，除非睇到嘅人要擒牆或者擔梯去睇，否則就算自己屋嘅落地玻璃，俾人見到都係公眾地方。」他表示《同》片有機會觸犯簡易治罪條例中的「行為不檢」罪。</p></body></html>