<html><header><meta charset="utf-8"><title>求驗客手記：亨利靠《色慾》闖影圈</title></header><body><h1>求驗客手記：亨利靠《色慾》闖影圈</h1><p>英超有唔少球星踢而優則演，例如溫布頓硬漢雲尼鍾斯同曼聯大帝簡東拿，而阿仙奴名將亨利亦學到嘢，進軍影壇。美國著名電視喜劇、由麥克華堡演出兼監製嘅《色慾荷李活》（Entourage），電影版日前喺倫敦舉行首映，有份客串嘅亨利雖然戲份唔多，但話晒係影圈處男作，所以都隆重其事，着到靚一靚出席，班粉絲仲爭住同佢自拍㖭。<br>至於皇家馬德里嘅前曼聯球星基斯坦奴朗拿度（C朗），亦有半隻腳踩入影圈，日前喺fb宣佈：「我好開心同大家證實，將會有部關於我嘅紀錄片面世。」呢齣叫《RONALDO》嘅紀錄片，講述C朗為足球而奮鬥嘅經過，預計今年秋季公映，唔知入面會唔會講關於佢同俄羅斯籍前女友艾琳娜嘅情史呢？</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>