<html><header><meta charset="utf-8"><title>鄭嘉穎自嘲似真人騷</title></header><body><h1>鄭嘉穎自嘲似真人騷</h1><p>鄭嘉穎、陳嘉桓及丁子高等昨晚在中環出席Kiehl's慈善活動，問到嘉穎之前對內地傳媒承認戀情發展中，他笑言：「你哋唔係咁都信，ing緊，講到求晒婚，唔知故事發展有幾快，想像力豐富，講咗畀啲空間我，唔係做真人騷。」問到他早前已兌現與陳凱琳撐枱腳，他表示：「唔使驚訝，都係食飯，了解ing，了解性格、思維諗法。」問到二人有共同思想嗎？嘉穎表示：「冇一個人同自己一樣，有啲人話一凹一凸，so far so good，我哋講咗一步一步嚟。」</p><p>此外，陳嘉桓透露將會出韓國旅遊書，會否擔心新沙士影響銷情，她表示：「唔會，支持我嘅人會去買，書可以照買，keep record，健康緊要，我都有同韓國朋友分享當年香港沙士點樣情況。」<br>採訪：卓寶花<br>攝影：葉君海</p></body></html>