<html><header><meta charset="utf-8"><title>飲一啖荼就出事婆婆見到大紅圈</title></header><body><h1>飲一啖荼就出事<br>婆婆見到大紅圈</h1><p>【本報訊】「飲咗啖濃茶，之後睇唔到嘢，全部黑晒。」98歲的朱婆婆性格樂天，今年4月突然右眼爆血管，經醫生診斷患上黃斑病變，需注射眼針控制病情。活了近一個世紀，四代同堂的朱婆婆十分精靈，獨居的她雖然行動有點慢，還可照顧自己起居生活，她有個心願：「仔、新抱、個孫同曾孫都對我好好，希望醫好隻眼，睇佢哋耐啲！」<br>記者：馮詩媚<br> <br>右眼曾做白內障手術的朱婆婆性格樂觀，說話風趣：「我用手掩住左眼，右眼就望到血。」兩個月前某日，她如常在家吃早餐，突然眼前一黑，原來右眼爆血管，她憶述當時情況「唔痛㗎！不過家陣睇嘢冇咁叻。」<br> <br>婆婆是個典型的順德人，不怕辛苦，喜歡工作：「我以前落田，百幾斤都係咁擔起，之後去新蒲崗做酒樓，試過孭點心盤同推車仔，賣咗18年蝦餃燒賣，70幾歲先退休，家陣背脊又彎，腰又痛、腳又痛。」近年婆婆聽力退化，跟家人講電話，十句只聽到兩句。<br> <br>婆婆與丈夫育有一子，丈夫去世多年，她現時獨居，獨子已亦有一子一女，朱婆婆的孫兒亦已結婚，膝下有兒。現時四代同堂，但兒子和孫兒各有家庭負擔。她說「習慣咗自己住，唔會同人有拗撬，呢度(長者屋)個個都一個人住，我都住咗16年，啲街坊會嚟搵我！我日日都落街買餸，用枴杖篤下篤下慢慢行，唔駛人幫手。」一於「自己煮，自己食」<br> <br>朱婆婆的兒子年屆67歲，已經退休，平日在地盤當兼職雜工，雖然人工不多，每月仍給她2千元零用：「個仔好好，新抱又日日嚟睇我，家陣眼有事要打3針，我同個仔講『負擔唔到就要伸手搵人幫』，開頭佢都話唔好！」<br> <br>為控制病情，朱婆婆將要接受3次眼針治療，她笑言希望病情受控制，保住視力可以多見家人，看著曾孫長大，但每次藥費7千多元，她坦言無力應付，一臉憂戚。 <br> <br>「蘋果日報慈善基金」了解「朱婆婆」治療逼切，已從S0003「醫療專戶」撥款支付首針藥費。「朱婆婆」難以負擔餘下費用，亟待善長發放愛心支持她治療，早日重見光明！<br> <br>「朱婆婆」捐款編號：C3922<br>網上捐款： http://bit.ly/1nQRthE <br> <br>蘋果日報慈善基金<br>電話：2990 8688<br>傳真：2307 6307<br>電郵：mailto:charity@adfund.org.hk<br>WhatsApp：9862 7828<br>網址： http://charity.appledaily.com.hk  <br>蘋果基金facebook專頁： http://goo.gl/eYKB89  <br> <br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br> <br>如捐款至指定個案，請於入數紙／支票背面寫上其捐款編號，然後電郵／傳真／WhatsApp訊息／郵寄至本基金。<br> <br>蘋果日報慈善基金於一九九五年成立，乃根據《稅務條例》第88條獲豁免繳稅的慈善機構，接受市民捐款外，《蘋果》捐出1%盈利，幫助有需要的人和資助有意義的社會及教育活動， 一切行政費用由《蘋果》支付，善款的一分一毫，全數用於受惠人所需。蘋果基金務求按照捐款人意願，把善款送交指定受惠人。然而個別受惠人可能因長期離港及搬遷等情況以致失去聯繫，甚或受惠人已經逝世或拒收捐獻，有關善款將撥捐蘋果基金作其他慈善用途。</p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C3922">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C3922">捐款記錄</a></div></p></body></html>