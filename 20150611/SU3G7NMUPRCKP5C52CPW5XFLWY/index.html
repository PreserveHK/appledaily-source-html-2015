<html><header><meta charset="utf-8"><title>四大罪狀：各說各話</title></header><body><h1>四大罪狀：各說各話</h1><p>Ricky的二十七年婚姻破裂，被老婆Anne指控四大罪狀，兩人互插對方講大話，公說公有理，婆說婆有理。</p><p>冇分居冇離婚</p><p>Anne版本：佢有提出分居，但冇話離婚，佢係6月5日先搬出去住。<br><br>Ricky版本：6月5日搬唔通4日先決　定分居？都唔make sense，根本個幾兩個月前分居，如果唔係點買晒嘢搬到入嚟。</p><p>兩次捉姦斷正</p><p>Anne版本：一次佢同戴夢夢喺大坑食意大利粉，另一次還在沙田發現他們密會，大打出手，當時酒吧有很多客人，酒店部長也可以做證。<br><br>Ricky版本：大打出手？冇，唔好玩啦，真係好恐怖。嗰次係同戴夢夢傾嘢，因為戴夢夢係大名娛樂，我哋好多合作關係。</p><p>返舊屋偷東西</p><p>Anne版本：放工回家後我很害怕，馬上報警備案，警察聯絡Ricky他就不聽電話。昨天報道出後，Ricky知衰將東西歸還。警察也警告保安不可以再讓Ricky出入，保障我的安全。<br><br>Ricky版本：我返去攞一個梳化咕𠱸、一盞射燈仔、兩支紅酒，佢想玩我，話我入屋盜竊報警，差佬都冇搵我，差佬叫佢唔想我返嚟就換鎖。</p><p>離婚因為夢夢</p><p>Anne版本：戴夢夢出現之後先分居，佢話當係去叫×，但搬走三日就話發展中，有少少被欺騙。<br><br>Ricky版本：當我分居時，就算同其他女仔出街好正常，包括佢同其他男仔拍拖，我都唔會干涉。</p></body></html>