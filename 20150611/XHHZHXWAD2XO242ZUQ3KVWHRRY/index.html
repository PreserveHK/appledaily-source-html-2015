<html><header><meta charset="utf-8"><title>鄧建明撐Ricky新戀情</title></header><body><h1>鄧建明撐Ricky新戀情</h1><p>太極鼓手Ricky一向低調，昨被老婆Ricky嫂指控搞婚外情大話連篇，記者致電問隊友鄧建明（Joey）知否Ricky離婚？他說：「唔知喎，冇聽過。」問識唔識Ricky老婆？他說：「梗係識，農曆新年仲一齊食飯，冇嘢，佢帶埋老婆出嚟。」<br>不過早前太極在紅館開騷，他承認綵排期間沒見過Ricky嫂探班。問知否Ricky跟戴夢夢拍拖？鄧建明反問：「係咪㗎？我要求證吓先。」記者指兩人承認發展中，他說：「係咩？嘩！好呀！」不過Ricky嫂聲稱沒分居沒離婚，鄧建明說：「我真係唔知內情，咁大個人，自己識處理，家事唔可以亂咁講，靠佢哋自己發展。」<br>採訪：皓騫</p></body></html>