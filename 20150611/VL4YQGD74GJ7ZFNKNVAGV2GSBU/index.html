<html><header><meta charset="utf-8"><title>孫耀威跣腳仆歪鼻</title></header><body><h1>孫耀威跣腳仆歪鼻</h1><p>繼宇宙最強甄子丹拍《葉問3》，跟張晉對打，鼻樑被劈受傷，孫耀威（Eric）昨日在Instagram貼出幾乎與丹爺一樣的受傷相，並留言：「發生意外，兩條鼻骨裂開，還要忍痛拍戲。」<br>本報昨日聯絡Eric了解情況，他透過WhatsApp回覆表示：「前日出海滑水，個海好污糟，可能飲咗好多海水，返到屋企嘔得好緊要，成個人又好暈，結果踩中自己嘔吐物跣落地下，去醫院照發現斷咗鼻骨，但冇破相、冇表面傷痕，千祈唔好講到咁嚴重，費事媽咪擔心。」<br>Eric又說：「聽日會做微創手術啪番直個鼻，因為我做嘅台灣電視劇攞咗個獎，星期五要飛廈門攞獎同唱歌，唔想歪住個鼻去。」<br>採訪：皓騫</p></body></html>