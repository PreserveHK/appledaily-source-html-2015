<html><header><meta charset="utf-8"><title>女神tea time：兩隻值博的股票 - Fifi</title></header><body><h1>女神tea time：兩隻值博的股票 - Fifi</h1><p>香港再出現新沙士疑似個案，擔心就梗係肯定啦，不過與此同時，亦有好多人即刻問：係咪買樓時機？<br>呢種咁黑色嘅橋段，正反映香港嘅畸形。呢個情況下，相信樓價想大跌都難。<br>今日有兩隻股份推介，首先係華榮能源（1101），股價之前破位後，每每跌至現價都有支持，可以一博。<br>今日重點推介南海控股（680）。首先南海業務三位一體， 其一係中國戲院業務，去年生意額22億元人仔。同業橙天（1132）估值年內已大升值，南海呢瓣業務尚未反映真正身價。第二係房產開發，旗艦物業發展計劃係深圳半島城邦大型綜合房產項目，今年會預售第二期。<br>其三係透過中國信息數碼（250）發展之企業IT業務，涉足雲計劃業務。<br>集團同中信集團就建立長期良好關係，而中信近期則頻與阿里巴巴有多番股權交易，或有所憧憬。目前南海兩大股東控制近70%股權。但翻查資料，金英、天行聯合、新富之三家經紀行，都不約而同於舊年中開始大手增持，相信係大媽做野。由於條街貨乾，加上大媽搶貨，股價現水平有支持，值博！<br><br>Fifi<br> http://www.facebook.com/lovefrystock <br>本欄逢周二、四刊出</p></body></html>