<html><header><meta charset="utf-8"><title>剝光豬等沖涼的貓  - 陳也</title></header><body><h1>剝光豬等沖涼的貓  - 陳也</h1><p>老人院一角，老人家被推到平台，剝光豬等沖涼。負責開喉射水的阿嬸勸唔肯剝褲的老人，剝住先啦，唔肯剝，閒閒哋要白等三四粒鐘，剝了褲，等於向沖涼房行前了一步，好快輪到你。<br>平台無遮無掩，無晒尊嚴喎。開始郁手的大媽答：「你想像一下自己是一隻貓，要乖，主人才會給你多點空間。」老人沉思，貓最憎沖涼喎。<br>「反清復明只是一句口號咋。」大媽唔耐煩說。老人望住衣衫不整的其他院友，諗起優化的承諾。他迷惘地以為，應該是自己聽錯，中央承諾的是「優褲」，叫院友快些拉好屎，優好褲，袋住條尿片先，因為一陣間有個乜春團結基金上來拍片。主題聽說是叫人別綑綁住什麼先。「唔係叫你解開佢！」護理員阿頭忽然大喝，原來有院友替另一位長期被姑娘綁在床上的「曳曳豬」院友鬆綁。「我們大家都唔想要689餐嘛。」護理員陰陰嘴這麼說。已經赤裸身體超過三個半鐘的老人，低頭望住自己無法D7689的小龜龜，心想如果票債肉償就簡單了，撐831和689都得，只要阿爺應承，還他三十年前連港鐵八婆見到都會嚇暈的jer jer，而且保證，中國製的偉哥，長期有效！這樣，他的一票，就算剝光豬，都一定投給鵝！ </p></body></html>