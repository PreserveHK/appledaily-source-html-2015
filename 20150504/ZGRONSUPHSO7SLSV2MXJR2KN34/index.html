<html><header><meta charset="utf-8"><title>求驗客手記：祖記意甲四連霸迎歐聯</title></header><body><h1>求驗客手記：<br>祖記意甲四連霸迎歐聯</h1><p>上周六意甲只要攞一分就夠數捧盃嘅祖雲達斯，我求大俠估計佢哋為咗留力踢歐聯，今場作客森多利亞喺陣容上都有幾多變動，好似中場老將派路同基亞連尼都做後備，但泰維斯同維達爾就繼續踢正選，結果就係憑維達爾上半場一錘定音，以1:0勝出，提早五輪完成聯賽四連霸。賽後，教練艾基利都算一吐烏氣，之前成日俾人睇死冇料到，點知首季就幫祖雲達斯衞冕之餘，仲幫球會喺12年後再次打入歐聯四強，難怪球員賽後齊齊將佢抬起，拋上拋落咁慶祝啦！賽後大批祖記球迷仲喺都靈街頭通宵慶祝㖭（圖）！除咗祖記落實封王，同日都有些路迪藉住次席嘅鴨巴甸輸波，完成蘇超四連霸。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>