<html><header><meta charset="utf-8"><title>隔牆有耳：林鄭愛務實唔選特首 - 李八方</title></header><body><h1>隔牆有耳：<br>林鄭愛務實唔選特首<br> - 李八方</h1><p>2017年特首選舉寶座花落誰家？嘩，𠵱家講呢啲，係咪早咗啲？八方梗係唔會喺𠵱家同大家開盤，只可以講，民望不俗嘅政務司司長林鄭月娥，似乎唔會係寶座嘅王者。<br>八方當然唔係話林鄭唔夠資格登上呢個席位啦，但觀乎佢幾度話無意選特首，睇嚟唔似會反口。日前佢接受鳳凰衞視香港台訪問時又被問到有冇興趣接受普選洗禮，佢明言唔會，自稱唔係一個「好政治」嘅人， 唔認為自己有一種可以參加普選嘅性格或能力，直言都係鍾意做一啲務實、推動政策、改善民生嘅工作多啲，仲話今屆擔任政務司司長，做到扶貧委員會嘅工作已經還咗心願。雖然推動政改好辛苦，但佢話能夠喺呢個歷史性時刻落實一國兩制下重要一步，工作上已經有好大滿足感。</p></body></html>