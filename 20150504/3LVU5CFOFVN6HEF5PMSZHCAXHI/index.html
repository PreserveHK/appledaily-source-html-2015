<html><header><meta charset="utf-8"><title>乘客讚斯文有禮</title></header><body><h1>乘客讚斯文有禮</h1><p>【本報訊】對於的士女司機芳姐全副武裝開工，曾是芳姐乘客的徐小姐坦言當時不覺得奇怪或危險，反而稱讚對方斯文又有禮，徐小姐憶述事件稱：「2013年我喺青松觀截的士，見佢（芳姐）戴晒頭盔，好奇怪，因為佢有客，冇坐佢車」。</p><p>「手機同錢放喺胸前袋」</p><p>至上月19日，徐小姐與家人到青松觀掃墓後再遇到芳姐，當時她仍是全副武裝開工，她登車坐在車頭乘客位，並特別觀察芳姐的打扮，「因為我爸爸都係的士司機，試過俾人打劫。相信佢（芳姐）可能驚俾人打劫，所有財物都貼身收藏，手機同錢放喺胸前袋中，錢就放喺褲袋，唔似其他司機放喺當眼處」。徐小姐當時偷偷拍下對方相片，起初不察覺其胸前有槍，回家看相片始發現，「一睇就知係玩具槍」。<br>另外亦有網民透露上月初也發現芳姐的蹤影，當時她造型奇特，戴住卡通人物翠兒手套、頭盔、護頸及護膝，安全裝備較電單車司機更齊全，「我一上車已經『嘩』咗一聲，嚇咗我一跳，由屯門去黃金海岸全程廿五個半，我畀咗三十蚊佢！」<br>■記者熊翠蘭</p></body></html>