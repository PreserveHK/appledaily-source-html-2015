<html><header><meta charset="utf-8"><title>隔牆有耳：梁振英搵IC陪逛花墟 - 李八方</title></header><body><h1>隔牆有耳：<br>梁振英搵IC陪逛花墟 - 李八方</h1><p>星期日係family day，但特首梁振英噚日朝早相約嘅卻係新聞統籌專員IC馮煒光，兩個大男人晨早流流去旺角花墟行街街。<br>話說CY喺日前喺網誌圖文並茂話「自己去街市買生果」、「生活在市民當中」後，IC好識撈，噚日中午喺自己facebook以「生活在市民當中」為題，上載多張圖片同影片，話市民要求CY簽名同合照，形容「特首則在市民中間閒庭信步，閒話家常，打成一片」。<br>相片可見CY着住黑色tee，唔似日前出巡咁有「2017一定要得」貼紙，但有市民搵佢攞簽名時，佢就攞出政改宣傳單張簽名。馮煒光留言指「一如往常，市民都很歡迎特首」，IC話有好多市民同CY自拍同傾偈，亦有人鼓勵特首「辛苦你！」據聞CY仲買咗麵包同肥料返屋企。<br>咦，點解個個官員落區，都會遇到唔同意見嘅市民上前反對或冷淡對待，CY卻未有此「厚待」？可能佢哋冇搵IC隨行囉。</p><p>識睇睇留言</p><p>Daisy Cheung：成日自我感覺良好！<br>Li Tommy：擦鞋仔（暗指IC）跟出跟入以為好威威<br>Matthew Chiu：其實梁振英同馮煒光係咪有路，日對夜對都唔厭？<br>Christina Chui：放僅（緊）假都出來，算係咁啦！CY好努力下（吓）喎！<br>Lui Wing-yuen：祇要唔俾（畀）「全霉」知，特首、官員落區好easy！<br>Joyce Lam：沒有黃C的天空實在太好<br><br>資料來源：《蘋果》網頁、《港人講地》fb</p></body></html>