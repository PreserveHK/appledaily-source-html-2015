<html><header><meta charset="utf-8"><title>花絮：逼到冚</title></header><body><h1>花絮：逼到冚</h1><p>世紀之戰吸引咗唔少有錢佬同明星嚟觀戰，由於絕大部份都係坐私人飛機嚟，搞到拉斯維加斯嘅麥卡倫國際機場爆晒棚，啲飛機泊到機頭黐機頭、機翼黐機翼（圖），場面相當墟冚。機場方面都要喺官方twitter呼籲，私人飛機唔好喺度降落。</p></body></html>