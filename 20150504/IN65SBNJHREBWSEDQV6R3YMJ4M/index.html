<html><header><meta charset="utf-8"><title>求驗客手記：拜仁hea爆哥帥留力倒戈</title></header><body><h1>求驗客手記：<br>拜仁hea爆哥帥留力倒戈</h1><p>巴塞隆拿前晚喺西甲大炒科爾多瓦8:0，但佢哋周三歐聯對手拜仁慕尼黑（白衫）就喺德甲輸波，以0:2敗走利華古遜（紅衫）。拜仁教練哥迪奧拿事先張揚會出弱陣，結果佢冇吹水，畀三個𡃁仔基安盧卡加甸奴、米素爾韋沙、史列達，同埋36歲嘅比沙路打正選。由於佢哋經已贏咗聯賽錦標，兼且本身傷兵滿營，其中阿拉巴、畢斯杜巴同埋洛賓更加經已提早收「咧」，為免再增添十字軍，所以班球員都踢得幾hea，控球率得五成七，同平時嘅七八成比實在差好遠，而且全場只係得九次射門，比利華少11次。另外，之前因傷長唞嘅中後場猛將查維馬天尼斯今季首次正選兼踢咗62分鐘，對𠵱家唔夠人用嘅拜仁嚟講，絕對係喜訊。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>