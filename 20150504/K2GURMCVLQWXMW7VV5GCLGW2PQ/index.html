<html><header><meta charset="utf-8"><title>周偉成紅褲子出身</title></header><body><h1>周偉成紅褲子出身</h1><p>【人物背景】<br>周偉成入行時只有中七學歷，由會計文員晉升至公司董事，寄語肯學肯做「慢慢就補足到」，現時行內的八、九十後，再難見像他一樣由紅褲仔捱大的獅子山下故事。</p><p>會計文員升做董事</p><p>同期入職同事多是大學畢業生，周偉成93年受聘於會計師行Ferrier Hodgson（FTI前身）任職會計文員時，只得高考程度。97年自薦轉職「工作好得意」的清盤部門，甫出道就碰上大型清盤潮，工作繁忙之餘仍堅持完成會計及法律學位，「一日瞓4個鐘左右」，又利用華洋共處的工作環境練習英文，專業知識和語文能力「慢慢就補足到」，直到今天他仍在修讀法證會計等課程。<br>70後看80後，周偉成指年輕人追求工作生活平衡（Work-life balance），不願付出時間進修，「唔想搏得咁緊要」。曾有年輕下屬首次往內地工作，遇上公司債主臨門實屬清盤官日常工作，下屬家人聞言大驚，竟提出「夾番份糧畀佢，叫佢唔好做」，「聽到我自己都唔係幾開心」。他強調公司會評估每宗案件，「唔會要同事冒險」，他自己最驚險也只是被廠商、供應商等疲勞轟炸，「啲人表面惡㗎咋」，未曾聽聞行家因工受傷。</p></body></html>