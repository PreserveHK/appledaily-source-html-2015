<html><header><meta charset="utf-8"><title>周嘉儀親會萬能Key「睇惡搞相笑咗出嚟」</title></header><body><h1>周嘉儀親會萬能Key<br>「睇惡搞相笑咗出嚟」</h1><p>昔日無綫新聞小花周嘉儀早前聯同多位明星，大變身參與YSL Beaute流動唇妝攝影活動，相片於大前日起一連三日於銅鑼灣公開展覽，各人以趣怪造型拍攝，周嘉儀更一改乖乖女的斯文形象，戴上冬菇頭假髮，藍、黃色的圓點眼眉，以黑線框住嘴唇，搖身一變成為五、六十年代美國卡通的漫畫少女，相當破格！<br>周嘉儀的造型照曝光後，即成了網民惡搞對象，將她萬能key在卡通Keroro軍曹、鄭秀文（Sammi）的演唱會造型，更有網民將她key到電影《旺角卡門》的烏蠅（張學友飾）身上。<br></p><p>欣賞網民創意</p><p>昨日是展覽的最後一天，周嘉儀親身到銅鑼灣欣賞，不過展覽已換上新相，只能對着現場的銀幕自拍，問到被網友惡搞一事，她笑說：「第一次幫品牌影相，個人嚟講覺得個造型好突破，成件事好靚、好有性格。有人傳咗惡搞啲相畀我睇，第一下真係笑咗出嚟，真係欣賞佢哋嘅創意，可能見慣我斯文啲嗰個樣，比較突出啲，一時未接受到，大家笑吓、開心吓，我覺得OK嘅，改吓圖、發揮吓創意，無傷大雅。」嘉儀BB笑言初時較喜歡Sammi的改圖，昨日則笑指網民為她變青色軍曹，相當有心思！<br></p><p>繼續搵新鮮感</p><p>被稱女神的周嘉儀月前開facebook賬戶，目前已經有兩萬多like，問她若然網民接受不到她的破格造型，會否以後不再創新嘗試？周嘉儀說：「唔會嘅，多啲新鮮感畀大家睇係好事。」EQ極高的嘉儀BB更謂不會因被惡搞而不高興：「大家都係留意呢個活動先改圖，慈善嘢，吸引到大家，OK嘅。」<br>採訪：羅慧敏<br>攝影：陳俊強</p></body></html>