<html><header><meta charset="utf-8"><title>中環在線：名牌衫袋萬萬聲王瑤自嘲「着到咁」 - 李華華</title></header><body><h1>中環在線：名牌衫袋萬萬聲<br>王瑤自嘲「着到咁」 - 李華華</h1><p>噚日利星行信貸分店開張，唔少同行去撐場，當然唔少得財務公司界靚女GIC環球信貸集團（1669）主席王瑤（Nicole）啦！Nicole話見到咁多記者好意外，仲好唔好意思咁話「唔知有咁多記者喺到，我仲着到咁……」<br>嘩，Nicole對自己嘅要求都幾高喎，佢噚日着住一件過萬元嘅名牌大褸，手挽名媛、闊太必備嘅Chanel手袋，都要話「着到咁」。一提佢個啡色Chanel手袋，佢亦好興奮，指個袋係早兩個月喺機場用兩萬蚊買番嚟，仲讚真係好輕，好好用。都話女人鍾意鳩嗚㗎喇。<br>至於星期六情人節，Nicole話要去朋友婚禮，仲話唔去就唔係friend喎！</p></body></html>