<html><header><meta charset="utf-8"><title>【壹週刊】一個人的享受港女轉捧日本威士忌</title></header><body><h1>【壹週刊】一個人的享受<br>港女轉捧日本威士忌</h1><p>【壹週刊】自從日本山崎Single Malt Whisky Sherry Cask 2013被評為全球最好威士忌後，各界都對日本威士忌刮目相看。晌日本機場免稅店，日本威士忌更加被全球遊客搶購，好多時都缺貨，呢股熱潮更由日本吹到香港。<br><br>上週五晚，金鐘有個威士忌拍賣會，《壹仔》又點會執輸，一於跟朋友去見識下。 一入到拍賣會場，已經聽到一連串木鎚「啪啪」聲，近五十個競投者，個個都聚精匯神伺機舉牌叫價。每支酒唔夠五分鐘就成交，最貴嗰支，要成廿五萬港幣，搞到《壹仔》都直呼緊張又刺激。<br><br>拍賣會嘅女評酒家Katherine同爆哥講，原來近年多咗好多港女飲日本威士忌，「佢哋起初鍾意《響12年》，柔和啲似干邑，聞落有種甜花香氣，飲落仲有種梅味，好易入口，之後就會愈飲愈濃味，如山崎Sherry Cask。」<br><br>Katherine仲爆出港女棄紅白酒，轉飲威士忌嘅原因：「紅酒好難自己飲哂一支，威士忌開咗可以自己一個人慢慢，鍾意幾時飲都得。」 不過《壹仔》就鍾意同一大班朋友飲，歎酒之餘仲可以幫讀者收吓風嘛。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>