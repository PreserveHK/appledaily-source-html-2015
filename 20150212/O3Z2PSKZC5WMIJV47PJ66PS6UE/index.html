<html><header><meta charset="utf-8"><title>【壹週刊】港鐵概念爆破堅尼地城細單位估價跌3成</title></header><body><h1>【壹週刊】港鐵概念爆破<br>堅尼地城細單位估價跌3成</h1><p>【壹週刊】樓價已升到一個瘋狂程度，430平方呎以下細單位，樓價指數升至歷年高位的303.2、而去年首11個月，整體樓價指數升幅就高達12%。<br><br>我哋去年七月報導過，因長實(001)嵐山177呎劏房開賣，令其他細單位被搶高，當時講過幾個細如監倉的單位都以癲價成交，半年後今日個價變成點呢？其中最估唔到係，曾報導過嘅堅尼地城怡景苑一個僅119呎的細單位，當時以$188萬成交。但半年後嘅今日，地鐵通車，概念原來已經炒完。記者上匯豐銀行網頁估價，發現呢個盤目前市值只為$134萬，估價俾當時成交價，差距達3成！<br><br>而其他區的細價樓，依然愈升愈有；其中大角咀金荔閣面積190呎細單位，當時以$208萬成交，目前市值達$240萬，升值15.3%。至於報導另一個元朗合益大廈高層D室、面積166呎單位，去年9月以$158萬元成交，目前市值$165萬，升4.4%。<br><br>小市民越住越細，但卻越住越貴，我們希冀的安樂窩，定義正慢慢被畸形樓市改寫。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>