<html><header><meta charset="utf-8"><title>【壹週刊】揭分手內情鄺美雲為有米男撇林達民</title></header><body><h1>【壹週刊】揭分手內情<br>鄺美雲為有米男撇林達民</h1><p>【壹週刊】鄺美雲Cally同林達民拍拖三年，日前驚爆分手消息，有指男方嘅大男人性格成為分手導火線，不過《壹》仔收到風，件事唔係咁噃！<br><br>據知，有一個年紀較大嘅有錢人力追Cally，雖然有財力，但呢位神秘男子完全唔大男人，反而對女方事事遷就，兩人相處得好舒服；Cally思前想後，為咗唔想比人話劈腿，都係決定同林達民分手。<br><br>不過被飛嘅林達民就陰公豬喇！心情好低落都唔止，仲有人見到佢過馬路嗰時頭耷耷，成個落晒形。<br><br>其實兩人最後一次一齊出席公開場合就係上個月嘅元旦賽馬日，但當時兩人已經貌合神離，一齊行都要搵朋友隔開，好似水溝油咁生疏啊！<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>