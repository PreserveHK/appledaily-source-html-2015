<html><header><meta charset="utf-8"><title>【嘲笑鳥】《飢餓3》強國上映有期　個譯名原來叫.....</title></header><body><h1>【嘲笑鳥】<br>《飢餓3》強國上映有期　個譯名原來叫.....</h1><p>由金像影后珍妮花羅倫絲（Jennifer Lawrence）主演嘅《飢餓遊戲終極篇：自由幻夢1》（The Hunger Games：Mockingjay Part 1），去年底於世界各地上映，不過就因為戲中有推翻極權嘅革命思維，結果先係內地映期忽然延期，之後就到政權交替嘅泰國都鬧出政治風波，有當地學生做戲中代表自由、高舉三隻手指嘅手勢被捕，就連早前香港佔中期間，佔領區之一嘅旺角都有人模仿呢個手勢高呼自由。<br><br>隨住佔中告一段落，內地昨日宣佈呢套戲已定2月8日上映，仲搵嚟珍妮花羅倫絲拍片宣傳。其實，《飢餓遊戲終極篇：自由幻夢1》原本定11月香港、內地同步上映，珍妮花羅倫絲當時更諗住出席中國首映，點知臨出發前一個星期，突然抽起唔上，搞到落重本嘅首映禮最終都搞唔成，0依家上映有期，而強國譯名將呢部戲改為.......登櫈..《飢餓遊戲3：嘲笑鳥（上）》喇﹗</p></body></html>