<html><header><meta charset="utf-8"><title>求驗客手記︰前路凶險　蘇拿吞5蛋</title></header><body><h1>求驗客手記︰前路凶險　蘇拿吞5蛋</h1><p>普多腳頭好做咗吉星，但另外兩位仁兄嘅意甲新開始就「凶」白一片嘞。蘇拿接手執教卡利亞里，首戰作客巴勒莫慘吞5蛋輸波；AC米蘭送走咗費蘭度托利斯，由馬德里體育會換番阿利斯奧施斯返嚟，結果喺主場1:2輸畀薩斯索羅，真係冇面。<br>卡利亞里喺歇冬前已經沉咗好耐，結果球會炒咗施文，搵咗蘇拿嚟接任。呢位前車路士射手之前教過韋斯咸同屈福特，今次首次教意甲球隊，結果第一場就輸到大大鑊，不過佢喺賽後都仲好樂觀，話當上一課喎。<br>A米周二主場迎戰薩斯索羅，啱啱由馬體會借返嚟嘅意大利國腳阿利斯奧施斯，闊別意甲半季之後回家，喺65分鐘後備入替。不過施斯入場冇耐，對手薩斯索羅就由前鋒施蒙尼沙薩建功，射入反勝2:1嘅一球，結果A米喺2015年第一場就輸波，對上一次新一年首仗輸波已經係1997年，香港都仲未回歸。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>