<html><header><meta charset="utf-8"><title>謝茜嘉搞嘢求突破</title></header><body><h1>謝茜嘉搞嘢求突破</h1><p>【新鮮魚片頭】美國女星謝茜嘉比爾（Jessica Biel）近年事業毫無起色，自從嫁咗畀樂壇型男Justin Timberlake之後，更加數唔出有代表作。</p><p>謝茜嘉比爾主演嘅新片《Accidental Love》安排下月上映，由成功捧紅珍妮花羅倫絲（Jennifer Lawrence）嘅大衞羅素（David O'Russell）執導，佢兩套舊作《失戀自作業》（Silver Linings Playbook）及《騙海豪情》（American Hustle）都叫好叫座，但今次拍喜劇似乎唔多老利，事關早喺籌拍時已阻滯多多，結果搞足幾年先至上映有期。<br>故事方面，飾演侍應嘅謝茜嘉不幸遇上意外，被釘槍擊中頭顱後搞到性情大變，喺《變種特攻》（X- Men）系列中飾演雷射眼嘅占士馬史頓（James Marsden）就扮佢男友，之後女主角搭上由積嘉倫賀（Jake Gyllenhaal）飾演嘅國會議員，發展出肉體關係，片中嘅親熱場面夠抵死，對謝茜嘉嚟講都算幾突破。<br>撰文：多雪花</p></body></html>