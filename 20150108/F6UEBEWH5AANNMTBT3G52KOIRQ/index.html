<html><header><meta charset="utf-8"><title>孖石天欣喪玩嘉年華Barbie拋巨胸踩冰</title></header><body><h1>孖石天欣喪玩嘉年華<br>Barbie拋巨胸踩冰</h1><p>闊別香港多年的歐陸嘉年華今年重臨香港，座落中環新海濱，寸嘴Barbie夏尉喻和石天欣遂相約踩場挑戰，雖然二人因為心臟問題不能參與太刺激的機動遊戲，但轉玩兒童機動遊戲一樣開心享受，齊齊喪玩旋轉木馬、擲公仔、高空滑梯自拍之外，更在戶外溜冰場溜冰。着短裙仔谷34G巨胸上陣的Barbie因為不懂溜冰技巧而一仆一碌，場面又搞笑又騎呢。</p><p>Barbie嚇到大嗌</p><p>繼續性感出擊的Barbie，當日登上一個兒童機動遊戲試玩，在空中打圈搖晃已嚇得她𠵱嘩鬼叫，不停大叫：「好驚呀！」反而其身旁外籍小朋友還更淡定。事後Barbie解釋說：「之前曾患心肌炎，唔敢挑戰太刺激嘅血脈沸騰玩意，只可以玩兒童版。」天欣則說：「我有家族遺傳性心臟病，唔敢試。」兩人於是轉戰到戶外溜冰場，由於Barbie一踏進溜冰場幾乎仆倒，惟有坐在海獅凳仔上，由天欣帶領兜圈，其間Barbie還腳撐撐溜冰，以另類方式感受冬日氣氛。<br>之後Barbie和天欣再玩擲公仔攤位遊戲，原本開始前齊齊誇口好眼界，結果最終零收穫，Barbie即自我安慰說：「你睇我個樣都知，平時係人哋掟公仔送畀我㗎啦！」<br>採訪：卓寶花<br>攝影：陳慧安<br>場地：歐陸嘉年華</p></body></html>