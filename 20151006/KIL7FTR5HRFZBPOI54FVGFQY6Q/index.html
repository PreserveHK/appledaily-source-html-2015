<html><header><meta charset="utf-8"><title>李輝再發功：陳文敏學術差</title></header><body><h1>李輝再發功：陳文敏學術差</h1><p>【本報訊】聲稱在學術上影響因子高過陳文敏200倍的港大教育學院副教授李輝昨再大放厥詞，聲稱近期才知「陳先生學術咁差」，又指物色委員會揀無可揀才推薦陳，他批評陳文敏親泛民，但對傳將出任校委會主席的「梁粉」李國章，其政治立場「唔關我事」，又說「好多人表面係親中，其實係反中」。<br>李輝昨接受商台訪問時，贊同校委會否決陳文敏出任副校長。作為副教授的李輝，在節目中對正教授的陳文敏，幾乎全以陳生或陳先生稱對方。他指因多人談及才抽空看其履歷，「陳先生學術咁差，本身我都唔知道」，並推測物色委員會是在無人可選之下，才推薦陳文敏。物色委員會主席馬斐森校長昨稱不回應揣測。<br>對於憲法專家、港大榮休教授佳日思力撐陳文敏，李輝指學界一直有潛規則「老友記大家相熟互相讚，你讚我、我讚你」，不評論二人關係。李輝指陳親泛民，非政治中立，力數陳是公民黨創黨成員、參加佔中、批准佔中捐款，主持逐一指出全屬錯誤後，他只說「咁就好」。但他仍堅持陳有政治立場，不應出任管理研究及升遷的副校長。</p><p>「李國章立場唔關我事」</p><p>不過對於傳將接任校委會主席的行政會議成員李國章，李輝指對方的政治立場「唔關我事」，又稱不清楚李的政治取向，「好多人表面係親中，實際係反中」。<br>李輝1997年由北京來港，於港大修讀博士課程，2005年加入港大教育學院，主攻學前教育。他在節目中再度指陳文敏的學術影響因子只得0.0038後，未及再提出他的影響因子是陳的200倍，已被主持叫停，但仍堅持指「蘋果同橙點比？通常覺得冇可能，不過喺學術界係可能，營養學上可比較糖份」。<br>嶺大副校長莫家豪不評論陳、李的學術影響因子，但他指只可比較同一領域學者的影響因子，不能跨學科比較，否則醫學的學者的影響因子必定最突出。</p><p>李輝語錄</p><p>‧廣東話初時幾難學，我睇咗3年TVB就識。<br>‧我冇政治立場，冇乜偏見、政治背景或主張。<br>‧好多人表面係左，實際係右，好多人表面係親中，實際係反中。<br>‧我冇見到（校委會有）共產黨（背景），作為基本訓練，睇到先可以講，睇唔到唔可以亂講。<br>資料來源：商台《在晴朗的一天出發》<br>■記者倪清江</p></body></html>