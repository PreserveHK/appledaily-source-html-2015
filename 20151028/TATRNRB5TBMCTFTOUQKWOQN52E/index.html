<html><header><meta charset="utf-8"><title>馮仁昭四圍超：造型道具跟到足　小豬MV抄GD? - 馮仁昭</title></header><body><h1>馮仁昭四圍超：<br>造型道具跟到足　小豬MV抄GD? - 馮仁昭</h1><p>向來都係網民鍾意攞嚟談論嘅台灣舞王羅志祥（小豬），最近又惹上是非，佢喺2013年推出新歌《獅子吼》嗰陣，小豬一頭金髮造型，已經俾人話佢抄韓團BIGBANG隊長G-DRAGON（GD）。估唔到小豬前日推出既新歌《夠了》MV，又俾網民留言稱旋律同MV都好似BIGBANG隊長GD嘅《COUP D'ETAT》MV類似。</p><p>新歌講網絡欺凌</p><p>小豬今次首新歌係表達反對網絡欺凌嘅態度，搵咗模特兒、肥仔同埋同性戀者呢三類喺網絡上經常受到網絡欺凌嘅人嚟表達，其中一幕牆上掛滿白色面具，演員手部變黑，有網民就話舞蹈編排都似足《COUP D'ETAT》，而大批人戴住面具就好似GD首《Heartbreaker》MV中嘅舞群近似，佢哋都係戴住個白色面具起舞，甚至喺MV一開始其中一個演員留咗一堆劉海喺額頭前，同GD喺《Fantastic Baby》中嘅造型一樣。<br>撰文：馮仁昭</p></body></html>