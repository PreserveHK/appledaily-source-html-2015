<html><header><meta charset="utf-8"><title>大台最愛施暴戲唐詩詠拍《梟雄》又中招</title></header><body><h1>大台最愛施暴戲<br>唐詩詠拍《梟雄》又中招</h1><p>大台台慶劇《梟雄》首播，搵晒黃秋生、湯鎮業、黎耀祥、馬國明等助陣，就算有齊演得之人似乎都嫌唔夠，劇情難逃「被姦」嘅命運，即係強加強姦劇份囉!<br><br>據知，唐詩詠今次演陳煒嘅貼身丫鬟，慘被上海三大亨之一嘅「翟金棠」湯鎮業撕衫強姦，兼有床戲同kiss戲。其實唐詩詠都唔係第一次被姦嘅劇份，唐詩詠早前拍《鐵馬尋橋》俾李天翔姦，之後拍《神探高倫布》被敖嘉年強姦，今次又係拍民初戲服，劇情又係畀人強姦，認真陰公豬!有網民留言：「唐詩詠又俾人姦!」另一網民寫道：「唐詩詠好慘，咁多年都未坐正。」又有網民問：「唐詩詠=姦。」<br><br>估唔到自從大台前無綫女星石天欣以前拍過唔少被姦戲，包括《仁心解碼II》、《巨輪》及《再戰明天》，唔通繼石天欣同高海寧之後，唐詩詠都要走呢啲戲路!</p></body></html>