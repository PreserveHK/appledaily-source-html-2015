<html><header><meta charset="utf-8"><title>拒TVB翻炒與龔嘉欣舊情鄧健泓推劇被罰延合約</title></header><body><h1>拒TVB翻炒與龔嘉欣舊情<br>鄧健泓推劇被罰延合約</h1><p>「迷雲黨」成員鄧健泓與龔嘉欣雖然分手3年，但近日無綫為製造話題，竟要二人在新劇《潮流教主》搞三角戀。據悉鄧健泓即將結婚，不想舊戀情被擺上枱對未婚妻石詠莉造成困擾，加上患腎石要開刀，所以向無綫辭演，沒料到無綫竟以他推劇為由，罰他延長3個月合約。對此鄧健泓承認說：「係有呢件事。」據知鄧健泓有感電視發展不如意，已決定今年底約滿無綫後不再續約。</p><p>現年40歲的鄧健泓，自恩師陳志雲2012年離職無綫後，隨即被無綫投閒置散，屢被派演閒角，幸感情路發展順利，去年初演出舞台劇《大酒店有個荷李活》時與拍檔石詠莉一撻即着，並計劃今年拉埋天窗。<br>不過，鄧健泓近日可謂頭頭碰着黑，除近日腎石復發要再開刀外，據悉無綫最近開拍陳豪和蔡思貝主演的新劇《潮流教主》，監製為製造話題而安排鄧健泓與分手3年的舊愛龔嘉欣在劇中大搞三角戀，要龔嘉欣演小三角色。鄧健泓礙於健康問題，以及快將與女友石詠莉結婚，不欲舊戀情被擺上枱，決定向無綫請辭，結果無綫就以此為藉口要他「加監」，將原定本年底屆滿的合約延長多3個月，令鄧健泓極為無奈。</p><p>難接受無理要求</p><p>據知情者說：「Patrick（鄧健泓）同女友石詠莉打算喺今年結婚，所以佢唔想同舊愛嘅戀情又被人翻炒做話題，雖然Patrick同龔嘉欣分手後仲係朋友，但唔想呢啲話題令到石詠莉唔開心，加上佢早排腎石復發，健康狀況唔好，所以同TVB辭演，點知TVB話佢推劇，要佢將合約延長3個月。其實TVB呢個無理要求，Patrick法理上係可以唔接受，呢幾年大家都睇到佢喺TVB有幾受『重視』㗎啦，公司根本唔需要延長佢合約，點解TVB唔畀條生路佢行？其實呢兩年舞台劇方面畀到Patrick好大滿足感，所以佢諗住今年年尾約滿TVB之後向外闖唔續約，不過佢真係好多謝公司曾經畀機會佢，所以如果公司堅持要佢加簽多3個月，佢都會簽嘅。」</p><p>女友石詠莉讚man</p><p>對於拒與龔嘉欣新劇搞三角戀而被無綫要求延長合約，鄧健泓前日在電話中回應說：「唔方便講太多，係有呢件事，不過對於我嚟講順其自然啦。」問是否剛做完腎石手術？他說：「多謝關心，都OK。我唔可以講太多，唔好意思。」昨日凌晨鄧健泓在微博上載照片，並謂：「我希望我是Ironman……」莫非有所暗示？<br>至於石詠莉直認聽聞男友與無綫的問題，她前日在電話中說：「有聽過，成件事我唔方便評論，每間公司有自己嘅做法，Patrick做乜，我都全力支持，佢演戲上好有才華。」對於鄧健泓為免女友受困擾而拒與龔嘉欣合作，石詠莉冧爆說：「好man。」至於龔嘉欣前日被問到無綫安排她與鄧健泓拍新劇搞三角戀時，她在電話中說：「唔係咁清楚，但如果要合作，我都唔介意。」<br>採訪：魯吉、陳杰</p></body></html>