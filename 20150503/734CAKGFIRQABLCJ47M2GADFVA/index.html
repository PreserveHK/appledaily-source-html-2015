<html><header><meta charset="utf-8"><title>推銷政改被指「呃細路」高永文突情緒失控</title></header><body><h1>推銷政改被指「呃細路」<br>高永文突情緒失控</h1><p>【本報訊】特區政府過去一周動員司局長落區推銷政改方案，食物及衞生局局長高永文、發展局局長陳茂波昨日分別到牛頭角及秀茂坪派發宣傳單張。有市民遇到高永文時大罵「呃細路」推假普選，高不滿有人「嗌完就走咗去」即上前截停對方，雙方在街頭激辯，高其後拋下一句「講完！」就轉身離開；陳茂波則遇到市民叫他「收皮」，陳回應說：「我哋會繼續努力。」事後高永文承認自己一時無法控制情緒，希望市民諒解。<br><br>記者：呂浩然</p><p>特區政府自上周啓動政改宣傳，為免泛民激進人士追擊，一概不公佈特首、官員落區時間和地點。高永文昨早到牛頭角上邨派發政改單張時，先向小童入手，即使對方說對政改「判斷唔到」，高仍然耐心解釋，指政改問題事關重大，希望他們了解和支持。<br>這時在場一名相信是反政改方案男子，似對高向小童宣傳政改不滿，在旁大叫高「呃細路」，上前批評高落區「嘥氣」，說罷準備離開，高見狀即叫住該名市民與他理論：「呢位先生，唔好講完嘢走咗去」，又稱：「我就唔鍾意啲人一嗌完就走咗去，有嘢就講。」</p><p>自認忍唔住　望公眾諒解</p><p>該名市民隨即與高理論，反覆質問高：「乜嘢叫千二人（提名委員會）？千二人可以代表全香港呀？」該市民又指由提委會篩選的候選人，「一個白髮魔女、一個豬膶腸、一個……三個人畀你選，咁你選邊個？」<br>高永文未有正面回應質問，不滿該市民言論帶侮辱成份，「首先我已經唔贊成你用一啲咁嘅形容詞，好似有少少侮辱一啲人」，又稱「做人嘅嘢，有理想冇問題，不過唔應該用自己嘅理想去加諸全香港咁多人身上」。該名市民也開始動氣，再罵高「呃細路仔」，又不斷追問提委會組成問題。<br>其間高多次插口不果，結果激動地叫該市民「聽我講埋」，接着指「我同每個細路仔，我都講有人贊成、有人反對，我係問啲細路仔，點樣自己去分析，點樣贊成抑或反對，係用自己嘅獨立思考。講完！」隨即拂袖而去，該男子只能向高的背影說：「你不如去精神病院講喇！」<br>事後高永文承認自己也是普通人，「唔可能喺任何時間都能夠控制自己嘅情緒」，又指該名市民無給他解釋的機會，才令他「忍唔住」，希望公眾諒解。</p><p>阿婆：局長都好慘</p><p>至於另一名落區局長陳茂波在秀茂坪派單張時，有長者向他投訴特首梁振英，「應該炒魷魚啦呢個梁振英」，陳試圖向老伯解釋「佢（梁振英）好努力呀」，又有年輕人拒接陳派的單張，更邊行邊說「收皮喇」，陳只能望着青年背影，握拳為自己打氣：「我哋會繼續努力嘅。」對於市民負面反應，陳茂波覺得社會有不同意見屬十分正常，香港作為開放的公民社會，有言論自由，這亦是本港的優勢和好處。<br>公民黨陳家洛和工聯會黃國健皆不認同高永文的做法。陳認為事件顯示出高的心理質素欠佳，「我諗佢真係覺得自己民望好高，於是佢接受唔到大家對政府嘅批評」。黃國健也指出，高永文身為公眾人物，無論是否有理，在鏡頭前動氣都「梗蝕底」。不過黃認為高永文也「會攰、會有情緒」，況且事後高已承認不足，故予以諒解。<br>牛頭角邨街坊對高永文表現毀譽參半。康先生認為高作為高官「好失禮香港政府」，批評高「講完就冇嘢講，你咩態度啫？」梁婆婆則替高永文不值，覺得「局長都好慘，條氣都好唔順」，又指與高爭論的男士應該「慢慢講」。</p></body></html>