<html><header><meta charset="utf-8"><title>獲陳宛蔚晒胸色誘林文龍肉搏湯怡</title></header><body><h1>獲陳宛蔚晒胸色誘<br>林文龍肉搏湯怡</h1><p>年屆47歲的林文龍最近被指回春黐女，與他有份投資的電影《我們停戰吧！》拍檔林熹瞳有影皆雙。在港視倒數第二部劇《Night Shift》中，文龍更加享盡艷福，與比他年輕20年的湯怡有兩場激咀戲，並獲準人妻陳宛蔚投懷送抱。<br>劇中文龍飾演EU衝鋒隊警長，與在夜場搵快錢的蒲妹湯怡發展一段婚外情。兩人經常為小事嗌交，一次在街上相遇，見面即愛火重燃，在家中火辣激吻。<br>湯怡為配合角色，劇中經常穿上小背心大騷32C激凸身材，文龍自言不感尷尬，昨日在電話中說：「如果做咗咁多年都尷尬，就真係要檢討吓，都係做戲箒。」<br>原來文龍和湯怡先後有兩場激情戲，兩人都表現專業好快拍完，他說：「Kiss嗰場就兩take OK，床戲嗰場一take㖭。」而另一場戲講述陳宛蔚色誘林文龍，穿上透視裝、酥胸半露壓上文龍胸膛，文龍說：「拍戲要好小心處理呢類場口，男仔唔會覺得呢啲係艷福，尤其佢哋（湯怡和陳宛蔚）都比較新，可能會覺得驚同緊張，所以事前要溝通好，畀到信心大家。」</p><p>拒向可盈備案</p><p>問文龍可有向老婆郭可盈備案？他沒好氣說：「我撈咗廿幾三十年，呢啲場口都要備案就好有問題。」對上一部播出的《三面形醫》，文龍飾演有型又寸嘴的整容醫生，劇集點擊率每星期遞增，文龍表示對《Night Shift》同樣充滿信心，他說：「聽講《三面形醫》累計升咗差唔多100%，呢兩部各有看點，《Night Shift》電影感好重，故事都幾特別。」<br>採訪：嵐山</p></body></html>