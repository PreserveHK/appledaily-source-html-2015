<html><header><meta charset="utf-8"><title>自爆融入林家頻約食飯千語BB唔急嫁林峯「都冇人催」</title></header><body><h1>自爆融入林家頻約食飯<br>千語BB唔急嫁林峯「都冇人催」</h1><p>吳千語與林峯拍拖3年，當初林峯公開承認戀情時，曾高調大呼7次「好愛」千語BB，並多次透露想娶千語BB過門，不過同時亦屢傳千語BB不獲林家接受，更曾傳出有「廈門李嘉誠」之稱的林父不滿她豪花林峯錢。最近再有指千語BB向林峯逼婚失敗，在中環出席朋友飯局時借酒澆愁，向同枱好友大吐苦水，指林峯不肯結婚，又不獲男方家人尊重。<br>千語BB昨日在上環出席時裝活動，否認向男友逼婚，強調最近都在上海工作，她說：「好好笑，我都好耐冇試過喺中環坐底飲嘢。」有否向林峯催婚？千語BB自覺還年輕，她說：「我又唔係好急，今年12月27號先22歲，未係適婚年齡，都冇人催。」她自言經常被傳不討男家歡心，但實情並非如此：「兩星期前，先同佢屋企人食飯。」對於有傳早前林峯堂妹林夏薇結婚，千語BB和男家甚少交流，她解釋是林父想低調：「唔係，嗰日同輩坐埋一枱，分得好開，嗰晚好開心，佢哋不嬲唔係咁想講，所以都低調啲。」</p><p>唔怕兩韓備戰</p><p>千語BB與韓星李敏鎬在下月開拍的中、韓合作電影《賞金獵人》要延遲開拍，電影原本要在泰國曼谷取景，延遲開工未知是否與四面佛爆炸案有關。另外，由於電影亦會到南韓取景，但最近兩韓關係緊張，不過千語BB仍然表示不太擔心，她說：「我哋喺韓國首爾附近拍，自己都去過好多次首爾，覺得係好安全嘅地方。」<br>採訪：羅慧敏<br>攝影：仇志德</p></body></html>