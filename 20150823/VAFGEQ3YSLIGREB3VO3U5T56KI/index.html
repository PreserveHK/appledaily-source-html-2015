<html><header><meta charset="utf-8"><title>薛國強話電車唔環保係真唔係呀？</title></header><body><h1>薛國強話電車唔環保<br>係真唔係呀？</h1><p>前政府規劃師薛國強以一人公司名義向城規會建議，取消中環至金鐘段電車服務，改善中環交通擠塞問題，不但令電車迷及一眾中西區街坊憤慨，更觸怒了很多香港人。薛國強在接受訪問時表示電車效率低又佔路，雖然不會噴黑煙，但其實並不環保，因為其污染源頭在發電廠。有環保團體質疑薛國強的建議欠缺數據和研究支持，又指電車的載客量比私家車多，效率更高。<br>記者：張寶晶、蘇汝卿　攝影：王俊龍<br> <br>「呢條電車路要撤走啦！其實呢個中區就無需要嘅，有兩個地鐵站咁近！」前政府規劃師薛國強所指的是中環至金鐘段電車路，他更將這個建議提交予城規會，希望改善中環交通擠塞問題，結果引起全城熱烈討論，激怒不少香港人。<br><br>「睇到呢單新聞真係好憤慨！」五十後的任偉生出生以來就住在中西區，電車一直陪着他成長，「對電車情有獨鍾，由細搭到大。」除了個人感情外，他認為電車也具實用價值，並非如薛國強所言能夠被其他交通工具所取代，「收費平，班次亦非常之密，搭短程，站頭又夠多，比巴士方便好多，如果搭地鐵又要上上落落。」香港電車迷會會長李俊龍也表示，絕對不贊成電車要被淘汰，或者如薛國強所言應該放入博物館，皆因電車每天的載客量超過二十萬，是可持續發展的交通工具。「香港係咪要本末倒置到淘汰一啲大家都使用緊嘅交通工具呢？」</p><p>薛國強接受訪問時說，電車連車站和路軌佔了德輔道中三成地積，認為如果低效率的電車能夠讓路給其他車輛，塞車的情況就可以改善，「如果交通暢順，相對每一公里行嘅路，噴出嘅黑煙係少好多，環境污染嘅情況，係咪有機會少咗？」不過，地球之友助理環境事務經理周月翔質疑，這個說法欠缺理據支持。「佢淨係好簡單講話電車係阻路，咁但係點樣去阻法？用咗幾多路面空間？佔嘅架數係幾多？繁忙時間對交通有咩影響？全部都係無數據！」<br><br>周月翔又指，電車完全是零排放的路面交通工具，幾乎沒有污染。但薛國強卻說，電車其實並不環保，「唔能夠話我見到電車唔噴黑煙，我就話佢environmental friendly(環保)，唔係咁，佢污染源頭唔喺呢度，係喺發電廠。」周月翔則指，現時最嚴重的空氣污染都源自馬路上汽車的廢氣排放，使用電動交通工具可有效減少有關污染，也是世界科技及環保發展的大勢所趨。<br><br>至於電車是否真的如薛國強所言這樣沒效率，這樣阻路？周月翔說，其實有數得計，「一架電車可以裝到成100個乘客，但係一架私家車最多都係裝到7個人，其實都好容易比較到邊個嘅載客效率係高啲啦！」<br><br>但究竟中環交通擠塞的問題，罪魁禍首是甚麼？可以如何解決？請繼續留意同系列相關報道。</p></body></html>