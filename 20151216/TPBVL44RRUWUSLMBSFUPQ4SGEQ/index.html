<html><header><meta charset="utf-8"><title>踢爆同袍避查老弱傷殘</title></header><body><h1>踢爆同袍避查老弱傷殘</h1><p>【本報訊】「我𠵱家已經冇晒顧慮，希望自己嘅故事可以感染到香港人」。在2012年加入海關的Mike，見識到不少公務員文化。早前更因在facebook上揭示關員的「不明文規定」被要求停職。<br>Mike表示，部份關員會避免截查「老弱傷殘」及「嬰兒產婦」。「萬一查到佢有嘢，又冇錢交罰款，就要會面、攞文（落口供），其間又要照顧個BB。」不少同事為怕麻煩，寧可視而不見。<br>Mike試過當值期間欲截查一個拉着BB車的旅客，竟即被同事責備「你唔好搞事啦」，「最後我都照截，結果查到BB車入面有大量私煙，我覺得呢個係我本份」。</p><p>遭言論欺凌</p><p>Mike又指海關內部也有世代之爭，「後生啲嘅好多都支持我」，年長一批則有不少是「藍絲」。「喺休息室睇新聞，見到警察打示威者，可以睇到大叫『打大力啲，打死佢』，佢係唔係冇腦？」早前他被起底，不時被同事言論欺凌，「特登走過嚟講，『你做乜返工？唔去示威？未俾人拉咩？』」<br>被解僱後，他嘆息香港越來越令人窒息，「原來扮型要有代價㗎，而且一啲都唔型，只係嚟講番句正常人講嘅嘢啫」。惟他又指，「自古以來都要有人企出嚟為公義發聲、抗爭，社會先至會有改變。」會繼續堅持做自己認為是正確的事。<br>■記者梁御和</p></body></html>