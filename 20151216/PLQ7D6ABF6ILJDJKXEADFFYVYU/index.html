<html><header><meta charset="utf-8"><title>趣趣地：非足先生又係耶耶？</title></header><body><h1>趣趣地：非足先生又係耶耶？</h1><p>究竟係耶耶托尼勁，定非洲近年冇人才呢？非洲足協日前宣佈今年度非洲足球先生嘅最後三強，分別係曼城嘅科特迪瓦中場耶耶、史雲斯嘅加納中場阿休，同埋多蒙特嘅加蓬前鋒奧巴美揚。由2011年起，耶耶已經連續拎咗四次非洲足球先生，同伊度奧睇齊，若果佢今年又贏的話，就會創紀錄成為史上首位五奪非足先生嘅球員。頒獎禮會喺下個月七號舉行，到時就知耶耶破唔破到紀錄。</p></body></html>