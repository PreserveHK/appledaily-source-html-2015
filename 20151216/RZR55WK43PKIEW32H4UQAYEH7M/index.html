<html><header><meta charset="utf-8"><title>古仔百萬掃X-Wing戰機模型</title></header><body><h1>古仔百萬掃X-Wing戰機模型</h1><p>古天樂昨晚於銅鑼灣時代廣場拿着激光劍，在四個白兵陪伴下亮相《星戰7》的慈善首映禮，作為超級星戰迷的古仔很開心有幸參予該片的宣傳，他表示：「今日能夠睇呢部戲，真係好開心，因期待已久。」</p><p>古仔又透露自己收藏了很多星戰角色的一比一大的模型，最近他知道新一集出了一個新機械人BB8，知道有一比一的模型會出，他已準備買下來，他說：「我自己收藏咗好多星戰公仔，除咗要買BB8機械人外，仲想買埋X-Wing戰機，但一比一大嘅戰機要喺美國買，約售價幾十萬美金，錢係其次，最大問題係一比一就太大部啦！而且真係有引擎，入口都幾麻煩，所以就打消念頭，改買咗架一比四大嘅，搵地方擺都比較方便。」<br>採訪：曹家誠   <br>攝影：陳俊強</p></body></html>