<html><header><meta charset="utf-8"><title>七月十四搞搞震！「大鬼」揚言唔怕污糟嘢</title></header><body><h1>七月十四搞搞震！<br>「大鬼」揚言唔怕污糟嘢</h1><p>這天農曆7月14日，中國人稱之為鬼節，澳洲籍練馬師賀賢指自己是big ghost(大鬼)，一啲都不怕細鬼，百無禁忌，唔怕惹來污糟嘢，下午照樣舉行馬房季前拜神儀式，還獲得不少馬主撐場，包括「豈等閒」馬主李子彬、「太陽喜喜」的許亮華、「寶成福星」的蕭煒忠及「劍凌雲」馬主葉思貝等，場面熱鬧。<br>賀廐上季埋單贏34win，較前季的25win有明顯進步，賀賢謙虛地表示廐內各駒復課後普遍進度理想，希望新季事事順利，而賀廐對上六季開鑼日有四季贏馬攞頭采，賀賢表示暫定派「超凡夢想」及「精彩小子」出戰下周日沙田開鑼日賽事。<br>84分馬「精彩小子」挾新西蘭打吡季軍之名來港，賀賢說：「『精彩小子』質素不俗，可惜上季受腳部毛病困擾，幸而復課後腳患漸受到控制，近期操練積極，所以將按照計劃在開鑼日上陣爭功。」<br>「精彩小子」自月初開始已作五課快試，本周二更由韋達出試800米草地大閘，因路短關係落腳較慢，惟跑順後交出良好追勁得第八，走勢已算不錯。此駒來港前跑開1600米或以上長途，但曾兩戰1400米亦得一冠一亞，下周日出爭二班1400米，唔似只求熱身。<br>至於65分馬「超凡夢想」，開鑼日有三班1200及1400米兩項賽程可供選擇，賀賢指此駒上季首戰得第二，前季也曾相隔49日復出即贏馬，反映「超凡夢想」擅跑新鮮，所以一早Plan好此駒作為馬房的先頭部隊。<br>賀賢又指出，鞋王李子彬新抱名下的「兵威振」健康穩定，今季仍會主攻1000米直路賽，但全港唯一1000米一級賽百週年紀念盃改跑轉彎1200米，故該駒跑罷10月1日三級賽國慶盃之後，須另作部署。</p></body></html>