<html><header><meta charset="utf-8"><title>西環集中營：葉國謙吹大　向泛民開戰 - 季陶</title></header><body><h1>西環集中營：<br>葉國謙吹大　向泛民開戰 - 季陶</h1><p>立法會尚未正式開鑼，建制派「班長」葉國謙已聲言今屆要與泛民開戰，搶盡所有立會委員會正副主席。有泛民立法會議員對葉的說法「頴晒頭」，首先泛民至今未與建制派開會，泛民也要待9月9日開集思會時才討論，而建制在上一年度會期中，已盡搶九成正、副主席位，「唔知阿謙所謂開戰究竟講乜，因為一早開咗戰」。<br>有泛民議員認葉所謂「開戰」，只是要搶回財會轄下人事編制、工務兩個小組控制權；泛民上個會期控制兩個小組其實純屬「偷雞」，「今年唔使開戰，我哋預咗輸畀建制」，所以葉「起晒鑼鼓」要搶回所有主席位，「根本就係誇張」。</p><p>為政改將功補過</p><p>至於其他事務委員會，由於建制上個會期已「開戰」，泛民現只有司法、教育事務、環境三個事務委員會副主席，以及李國麟及張國柱任主席的衞生事務及社福委員會主席，當然還有原屬湯家驊的內會副主席。據知建制派已協調接受李國麟及張國柱再任主席，換言之開戰只涉及四個副主席，有泛民諷稱「根本就係特登吹大到開戰」。<br>更有泛民笑言，葉國謙此舉也許想以「清剿泛民」，為自己之前政改指揮失誤「將功補過」，但既然葉如此想「開戰」，泛民應成全，「最好全部泛民入晒所有委員會，到時建制派又動員成30人加入，大家鬥開早會、鬥坐足一年，睇睇邊個捱唔住先！」</p><p>季陶<br><br>周一、三、五刊出</p></body></html>