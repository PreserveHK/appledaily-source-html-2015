<html><header><meta charset="utf-8"><title>一句撻著打工仔怒火睇完都想爆MON</title></header><body><h1>一句撻著打工仔怒火<br>睇完都想爆MON</h1><p>早前有保險公司職員稱以500至700元請人拍3條短片作公司晚宴之用，即被網民斥「離晒譜」，日前有網民於fb搞「一句話撻著設計師怒火大賽」，廣為人注意。「一句撻著XXX」成為網上大熱話題，有見好多打工仔日日做到無停手，一星期至少5日、每日8小時留在公司工作，《蘋果》就在facebook舉辦「一句撻著打工仔怒火大賽」，引來激烈回響，獲過萬網民like之餘，亦有超過2,000個充滿怨氣的打工仔回應。<br><br>《蘋果》嚴選10句火爆留言與大家分享，有些見到都好似「有聲」即時火起，唯有送出「蘋果FB限量版叉電器」安慰這10名打工仔。</p><p>【10句火爆留言】（排名不分先後）</p><p>1.「氣管炎咳到黐肺。死頂咗1星期，放完病假返嚟，個仆街老闆遞張咁嘅紙畀我：『This is the 2nd sick leave you have requested within 1.5 month. Please take note.』放完病假回來，要我用滴露抹乾淨成張枱。之前print過所有文件，要全部掉曬佢再print過。然後，喺我抹緊枱之際，佢係我頭殼頂上噴消毒噴霧。最後，收到2封email係講關於『如何保持環境衛生　預防中東型流感』再加2份附件pdf」<br><br>2.「你收咗工做咩唔睇WhatsApp啊？」<br><br>3.「我雖然唔識IT嘢，不過我覺得一個鐘就搞得掂」<br><br>4.「我。唔。理。」<br><br>5.「你可唔可以解釋下，人頭同豬腦，點解可以溝得埋」<br><br>6.「我叫你唔好理呢件事啫，你都唔係忽略晒佢下話」<br><br>7.「食緊飯，臨收工前：講2句，好快.....」<br><br>8.「麵包皮切咗出嚟都可以攞嚟食，你連麵包皮都不如」<br><br>9.「你點解乜都要問 唔識自己用個腦諗下點做嘢架？仲要成日自把自為喎 做之前又唔問過我先」<br><br>10. 「公司今年無賺錢....」</p></body></html>