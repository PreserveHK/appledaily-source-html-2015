<html><header><meta charset="utf-8"><title>鬧劇沖喜 - 李碧華</title></header><body><h1>鬧劇沖喜 - 李碧華</h1><p>本文絕無諷刺、嘲弄、批判之意，更非新片《竊笑風雲》（四）──不過悶咗好耐，忽然有齣鬧劇沖喜吓。假普選表決慘敗，正所謂28比8，文思勃發，歡迎大家自由和應。<br>（一）隨口噏版：<br>「痴痴呆呆，坐埋一枱；符符碌碌，等埋發叔」<br>「集體離場，如意吉祥」<br>「神志不清，糾眾遺精」<br>「日哦夜哦，百密一疏」<br>「人急智障，狗急跳牆」<br>「鬼鬼鼠鼠，欠個共主」<br>「嫻姐失神，田少銷魂；葉劉幽怨，謙謙頭痕」<br>「一定死得，喊苦喊忽」<br>「食咗忽得，狗咬狗骨」<br>「機關算盡，化為灰燼」<br>「無謂上心，返歸補身」<br>（二）江湖版：<br>「先生幾多位？mark開邊條仔？總共三十一，自由黨唔計。嫻姐坐定定，阿波加阿輝。他來自江湖，唔代表建制。建制禮義廉，傳千秋萬世。」<br>（三）文學版：<br>「鴟梟鳴衡軛，豺狼當路衢。蒼蠅間白黑，讒巧令親疏。」（曹植《贈白馬王彪並序》）<br>（四）車公版：<br>羊年靈籤：「晨粧露彩髻邊雲，玉佩珠顏錦似銀。色則是空空是色，觀音曾勸世間人。」<br>解曰：「金玉其外，敗絮其中。不可貪心」。<br>（五）結案陳詞版：<br>「天意！天意！天意！」</p></body></html>