<html><header><meta charset="utf-8"><title>撐馬天佑玩轉四季　薛凱琪Rap住報天氣</title></header><body><h1>撐馬天佑玩轉四季　<br>薛凱琪Rap住報天氣</h1><p>形象設計師馬天佑的新創作計劃「15FAME」，早前請來近日新婚的Angelababy出鏡，其實整個計劃總共邀請52位藝人以不同形象出現，當中除硬照和影片外，每人亦會唱一首歌，日前就輪到扮演天氣女郎的薛凱琪（Fiona）上陣。</p><p>用自己歌名串連</p><p>Fiona當日以不同天氣的形象拍攝，以Rap表達出一段以天氣內容為主的歌曲，化身天氣主播。Fiona接受訪問時說：「今次同馬天佑合作，佢以天氣為主題，仲要我聲演主播報天氣。其實好好玩，不過又好難，因為歌詞要讀得好快，入面又好多資訊。其實佢哋好有創意，入面用咗好多我嘅歌名去報一連串嘅天氣。」她又笑說自己中文水平麻麻，所以歌詞要提早用拼音標示。<br></p><p>問到自己對四季形象的看法時，她說：「佢哋希望我用表情同身體語言去表達，第一次用紙嚟做配件影相感覺幾得意，希望日後有機會可以再同馬天佑合作。」至於創作主腦馬天佑就說：「其實自己都未做過一個咁嘅Project，所以覺得好好玩，初初說服藝人嚟一齊玩都唔容易，不過佢哋了解咗之後，好似Baby咁仲提出好多好玩嘅意見。」他又提到Fiona的天氣女郎主題說：「佢演技好好，可以好輕鬆演繹唔同角色，今次就希望佢用演技表達唔同天氣嘅感覺。」<br>採訪：藍文浩　<br>攝影：陳順禎</p></body></html>