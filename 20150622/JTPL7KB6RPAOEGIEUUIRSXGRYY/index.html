<html><header><meta charset="utf-8"><title>【馮仁昭四圍超】超儀跪低　黑山做爵士</title></header><body><h1>【馮仁昭四圍超】<br>超儀跪低　黑山做爵士</h1><p>何超儀投資兼主演嘅電影《全力扣殺》票房收咗1,150萬，口碑都算唔錯，對佢嚟講，總算同老竇賭王何鴻燊有交代。不過噚日父親節超儀就唔可以同賭王慶祝，因為佢飛咗去歐洲黑山共和國受勳。</p><p>包起捧場老友</p><p>原來超儀早年憑喪屍恐怖片《Open Grave》啞女一角喺當地走紅，黑山政府認為佢對電影好有熱誠，不單當演員，又投資做老闆，對演藝界好有貢獻，所以決定頒發女爵士名銜畀佢。<br>黑山政府喺香港時間噚日朝早6點幾舉行封爵儀式，佢老公陳子聰、老友Eric Kwok、葉佩雯、陳奕迅同老婆徐濠縈、劉浩龍等都有份現身見證。<br>事後徐濠縈同葉佩雯都將超儀受勳嘅相放喺facebook等社交網站，超儀仲包起所有嚟觀禮嘅老友嘅機票同食宿費用，第一次獲封女爵士，佢當然係好開心，受封完，佢仲請晒成班朋友食飯慶祝。<br>撰文：馮仁昭</p><p>蘋果20年　企硬我敢言<br> http://20.appledaily.com </p></body></html>