<html><header><meta charset="utf-8"><title>疑禁村民進入康樂中心　攸潭美前村長　被指霸萬呎地</title></header><body><h1>疑禁村民進入康樂中心　<br>攸潭美前村長　被指霸萬呎地</h1><p>【本報訊】元朗攸潭美村一幅面積近萬平方呎的土地，多年來一直開放予村民舉辦盆菜宴，也曾有籃球場等康樂設施，土地為康樂中心用途，由地政總署政府土地牌照規管。但攸潭美村村民指控前村長潘金鴻自去年起將土地「私有化」，只供自己人使用，更把原為「攸潭美村康樂服務社」的建築物改名為「居民互助會」，長期上鎖，拒絕開放予村民使用。<br>記者：譚靜雯</p><p>攸潭美（一）居民村代表周貴賢表示，70年代因要發展錦綉花園，工程影響攸潭美村，「喺我哋條村挖咗泥填錦綉花園地基，為咗補償，當年政府批一幅地畀我哋起一個康樂中心，一直都叫做攸潭美村康樂服務社，有籃球場、滑梯等設施，村民一直都可以隨時用」。<br>不過周貴賢稱，自去年開始，前村長潘金鴻將康樂中心私有化，拒絕開放予村民使用，「佢話係私人地方，唔畀村民入去」。他又稱，康樂中心原本名為攸潭美村康樂服務社，但被潘改名為居民互助會。周貴賢批評潘的做法荒謬，「淪為私人樂園，好荒謬，淨係畀佢班朋友打麻雀，有乜可能？以前每年國慶、長者聚會，盆菜宴都一定喺呢到搞，𠵱家乜嘢都唔畀我哋搞，我哋永遠入唔到去，只有幾個人有呢度嘅鎖匙」。<br></p><p>前村長：借用須辦手續
</p><p>在攸潭美村土生土長的村民李先生稱，自去年開始村民就被拒絕進入康樂中心，「以前放咗學都會去打吓籃球、羽毛球，老人家就捉吓棋，成條村得嗰個位玩。𠵱家變咗私人地方，村入面小朋友要玩就要出到元朗」。攸潭美村前村長潘金鴻接受《蘋果》查詢時否認指控，指上月底康文署曾在康樂中心舉辦魔術表演，「其他我乜都唔講，係咪封閉或者我壟斷咗，你哋自行判斷」。記者再追問，他指村民可隨時申請使用該設施，「冇人話唔畀人用，任何人都可以借用，不過一定要經過手續，同我哋傾，要開會傾睇吓有冇人用緊」。<br>地政總署回覆，位於攸潭美村一幅面積約9,537平方呎的土地，由地政總署的政府土地牌照規管，牌照於80年代發出，持牌人為當地居民組織。當局容許土地用作康樂中心用途，以及興建一幢建築物，每年牌照費約266元。署方指根據實地視察，該牌照土地仍為持牌人使用，又指牌照並沒有特別條款要求持牌人必須開放其場地予相關人士使用。</p></body></html>