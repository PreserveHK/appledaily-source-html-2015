<html><header><meta charset="utf-8"><title>中環在線：財爺也愛籃球有留意金州勇士 - 李華華</title></header><body><h1>中環在線：財爺也愛籃球<br>有留意金州勇士 - 李華華</h1><p>大家都知財爺曾俊華最鍾意打洪拳同埋耍西洋劍，打棒球都掂，點知佢連籃球都啱喎，真係好一位運動健將，好想知道究竟佢有邊類運動未玩過㗎呢？<br>財爺噚日喺網誌透露，佢一向都係波士頓塞爾特人嘅粉絲，佢當年喺波士頓生活，亦有同一班老友「斥巨款」買季票去支持塞爾特人，特別係當年嘅靈魂人物「小鳥布特」Larry Bird、Kevin McHale與「酋長」Robert Parish。<br>但塞爾特人近年嘅成績一般，相反，金州勇士今年嘅清新面孔與打法令人耳目一新，亦吸引到佢再次關注NBA總決賽，金州勇士得到40年來首個NBA總冠軍，佢都好開心咁話。 <br>佢謙稱，自己嘅籃球技術十分一般，但𠵱家仍然會周不時拎起個籃球，射射籃舒展一下。</p><p>蘋果20年　企硬我敢言<br> http://20.appledaily.com </p></body></html>