<html><header><meta charset="utf-8"><title>【馮仁昭四圍超】石仔跟阿媽學按摩</title></header><body><h1>【馮仁昭四圍超】石仔跟阿媽學按摩</h1><p>石修同囝囝陳宇琛（石仔）噚日去咗港台「爸B初體驗」活動，石仔做孝順仔幫爸爸按摩肩膊，難得個仔咁有心，修哥照單全收，仲好冧咁話：「好難得有呢個機會，都有少少意外，一按已經好舒服，乜煩惱都冇晒。」石仔話係細個媽咪開美容院時學嘅，自己都鍾意小朋友，但𠵱家想專注事業先。至於父親節，佢話要親自下廚煮番餐好味嘅晚餐孝敬家人。 <br>撰文：馮仁昭</p></body></html>