<html><header><meta charset="utf-8"><title>中環在線：彤叔全身而退辭晒上市職銜 - 李華華</title></header><body><h1>中環在線：彤叔全身而退<br>辭晒上市職銜 - 李華華</h1><p>新世界發展（017）創辦人鄭裕彤（彤叔）自從2012年9月入院之後，一直未有公開露面，今年初佢已經陸續辭去萬邦（158）、利福（1212）嘅董事職位。賭王何鴻燊旗下信德（242）上星期五召開股東會，彤叔亦唔再尋求連任非執董，辭埋呢間，佢已經冇晒上市公司嘅職銜。<br>彤叔3年前已經辭去新世界系內上市公司嘅董事職務，將上市王國交晒畀阿仔鄭家純，之後佢身體抱恙，都冇公開現身，佢擔任董事嘅上市公司每年召開股東會，佢都冇出現，佢陸續辭任其實都正常嘅。<br>佢跟賭王何鴻燊份屬友好，1982年就擔任信德非執董，至今已經有33年。</p></body></html>