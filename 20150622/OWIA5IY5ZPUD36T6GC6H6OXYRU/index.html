<html><header><meta charset="utf-8"><title>求驗客手記：德國U21大勝顯霸氣</title></header><body><h1>求驗客手記：德國U21大勝顯霸氣</h1><p>德國女足上周六喺女子世盃16強戰大炒瑞典女足4:1，佢哋班小師弟同日亦喺U21歐國盃贏波，喺A組分組賽以3:0輕取丹麥U21。德國U21首場分組賽對塞爾維亞U21打得唔好，只係逼和對手1:1，但呢場就踢出水準，憑隊長禾蘭（9號）梅開二度同馬菲亞斯真達入一球，最後以三球大炒丹麥U21；佢哋兩戰得四分升上榜首，最尾一場分組賽鬥捷克U21只要不敗，就可以晉身四強。主辦國捷克U21同日就爆大冷，憑中場基利文連中三元，以4:0大勝塞爾維亞U21。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>