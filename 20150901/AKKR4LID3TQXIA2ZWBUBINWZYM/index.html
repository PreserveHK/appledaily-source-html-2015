<html><header><meta charset="utf-8"><title>隔牆有耳：一嚿雲令吳得掂現身 - 李八方</title></header><body><h1>隔牆有耳：<br>一嚿雲令吳得掂現身 - 李八方</h1><p>立法會內務委員會今日召開特別會議討論鉛水風波，民主黨黃碧雲早前預告會就鉛水事件狙擊教育局局長吳克儉，覺得對方喺解決學校鉛水風波中唔得掂。</p><p>張炳良趕返港開會</p><p>一嚿雲噚日朝早喺大氣電波向吳得掂發通緝令，話今日舉行嘅會議竟然唔使吳得掂解畫，唔係咁荒謬嘛？覺得吳得掂冇理由迴避，結果佢就打畀專責鉛水問題嘅政務司司長林鄭月娥提出訴求，林鄭則喺噚日下午向一嚿雲「報喜」，話吳得掂今日會現身，一嚿雲再一次成功爭取。<br>雖然坊間盛傳運房局局長張炳良今日或因事缺席，但八方聽聞，張炳良一早打算由內地趕返香港出席會議，覺得遲到都總好過冇到。政府噚日出稿證實，張炳良噚晚前往廣州出席今朝舉行嘅港珠澳大橋三地聯合工作委員會會議後，下晝就趕返香港開會嘞。</p></body></html>