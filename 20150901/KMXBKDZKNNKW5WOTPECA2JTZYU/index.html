<html><header><meta charset="utf-8"><title>隔牆有耳：將軍澳區選　男神對決 - 李八方</title></header><body><h1>隔牆有耳：<br>將軍澳區選　男神對決 - 李八方</h1><p>男神相遇，到底會唔會擦出火花？八方都好期待呢個歷史性場面。話說八方之前都寫過，被認定係建制派法律界男神嘅經民聯申偉基，有意喺沙田火炭區出戰，同公民黨大律師楊岳橋嚟一場法律界大戰。但喺楊岳橋唔選之際，連申偉基都轉陣，據聞佢最近頻頻喺將軍澳、尤其係運亨選區附近出沒，地區消息話，佢係想挑機新民主同盟范國威（咖喱范），試試同呢位高登男神拗手瓜。<br>八方問過申偉基，係咪想喺將軍澳區落腳？佢只係話想服務將軍澳區居民，好關注當區嘅交通、衞生等問題，又話會力爭將軍澳警區升格；佢試過落區時離遠見到范國威，埋身搏擊梗係要稍後。八方聽聞，民建聯及新界社團聯會全力支持佢狙擊范國威。</p></body></html>