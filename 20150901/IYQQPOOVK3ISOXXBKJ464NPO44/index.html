<html><header><meta charset="utf-8"><title>隔牆有耳：被問選特首麥明詩：N年後嘅事好難知 - 李八方</title></header><body><h1>隔牆有耳：被問選特首<br>麥明詩：N年後嘅事好難知 - 李八方</h1><p>前晚香港小姐決賽由大熱嘅麥明詩奪得冠軍，呢位會考十優狀元兼劍橋法律系畢業生，之前講過想做女特首，又話民主雙普選係大方向，似乎唔怕得罪CCTVB。<br>噚晚無綫新聞播出佢得獎後嘅訪問，佢被問到想做特首嘅計劃有冇變時，笑住話：「N年之後嘅事好難知嘅。」呢個答案，似乎比特首梁振英曾經話過「N屆都唔選」，高明好多，唔通係喺CY呢個笑柄中取經？佢喺訪問中亦提到，現代女性除咗應要「賢良淑德」，亦要自力更生，做個獨立嘅女性，希望能夠推動女性平等。</p><p>靚仔醫生哥哥好吸睛</p><p>其實麥明詩當年攞狀元時，確實講過志願係從政甚至做女特首，但港姐面試嗰陣拒回應任何政治問題。而麥明詩嘅靚仔哥哥都好吸睛，有人發現佢哥哥係醫生叫麥明山（Vincent Mak），同樣係高材生，2013年喺中大醫科畢業，早排喺fb將profile pic轉咗做全家福，啲friend都話有份投票撐佢細妹做冠軍。</p></body></html>