<html><header><meta charset="utf-8"><title>隔牆有耳：袁莎妮搖手機識會員 - 李八方</title></header><body><h1>隔牆有耳：<br>袁莎妮搖手機識會員 - 李八方</h1><p>有154年歷史嘅香港總商會，最近推出手機流動程式HKGCC MOBILE，原來佢哋舊年開始研發呢個手機app，希望做到「總商會常伴左右，經常是您好幫手」。<br>到底可以點樣幫到手？據知總商會會員用咗呢個app，可以搵到該會活動、培訓課程、午餐會同大型會議嘅詳細資料；報名時只要選擇活動、餐膳要求同付款方式，就可以收到確認電郵。而活動當日出示個人QR編碼，仲可以即時安排入座，真係既方便又快捷。八方覺得最實用嘅，莫過於促進會員之間嘅交流，事關只要裝咗呢個app，只要搖一搖手機、或者點擊指定標示，大家就可以即時交換聯絡資料以及電子名片，難怪總商會靚女總裁袁莎妮近日都頻頻搖手機，原來係要識多啲會員喎。</p></body></html>