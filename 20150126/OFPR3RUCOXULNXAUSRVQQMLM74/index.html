<html><header><meta charset="utf-8"><title>千嬅艷Look　妖精開騷</title></header><body><h1>千嬅艷Look　妖精開騷</h1><p>七場「楊千嬅Let's Begin 2015世界巡迴演唱會」前晚在紅館開鑼，千嬅以九個艷麗造型登場，唱《色惑》時身穿金鏈黑絲泳裝，舞蹈員抬起她時險觸及其胸部，但最喜出望外是舊愛陳奕迅做嘉賓，嘲千嬅初出道時與自己身材一樣，並預告尾場會再度現身。<br>採訪：王連連</p><p>【泳裝．為色惑解畫】</p><p>個唱上千嬅大膽穿上金鏈泳衣款舞衣跟男舞蹈員跳勁舞，台下觀眾大嗌：「千嬅，你好姣呀！」千嬅笑言：「我都唔識游水，未着過呢啲泳衣。我見到有啲觀眾睇到目瞪口呆，大家唔係撞鬼，我係人嚟嘅。《色惑》係代表一個工作里程碑、大突破。」她強調由良家婦女形象忽然變大膽，並非事業不如意，只想不斷進步。<br></p><p>【修身．做兒子榜樣】</p><p>明顯消瘦的千嬅，全晚換了九套衫，大低V又大露背，狀態大勇。她透露特別請了一位健身教練，自言偷懶時，教練就會提醒她：「你𠵱家咁努力，其實唔係為你自己，係為你個仔，做個好榜樣，陪佢行更遠嘅路，要有更弗嘅體格。」</p><p>【乖仔．見化妝黑面】</p><p>丁子高昨早參加渣馬全馬賽事，前晚都有帶囝囝Torres和千嬅父母去撐場，其間千嬅笑謂：「阿仔可能以為睇緊Discovery Channel，睇到一個妖精。阿仔見到我化妝就會黑口黑面，知我又要出去做嘢，𠵱家佢應該好沉默。」丁子高透露有人冒認他開了個假WhatsApp幫人買千嬅個唱門票，據悉騙金高達數萬元。</p><p>【Eason．嘲一齊發福】</p><p>首場神秘嘉賓是跟千嬅拍過拖的陳奕迅（Eason），發福的Eason獨唱了《狼來了》，之後與千嬅合唱《因為愛情》。兩人在台上互笑互窒，Eason還將兩人初出道時的身材來開玩笑，戲言自己能成功減肥便會借穿千嬅的金色泳衣，停不到口的Eason被千嬅截擊﹕「喂，我哋咁好傾，不如唔好唱最後嗰隻歌，繼續傾囉！」Eason說不好並問觀眾：「你哋有冇買尾場飛呀？我哋尾場再見啦！」</p><p>【愛歌．咳唱《野孩子》】</p><p>千嬅獻唱多首經典名曲均以愛分類，唱至追尋愛的《少女的祈禱》時，她一邊彈豎琴一邊唱，觀眾拍爛手掌。獻唱真我的《野孩子》時，突然「咳咳咳」，甩了兩、三句，fans即幫她唱下去。</p><p>歌List：</p><p>Part 1 摯愛</p><p>1.勇<br>2.狼來了<br>3.煉金術<br>4.小城大事<br>5.原來過得很快樂 + 再見二丁目<br>6.因為所以</p><p>Part 2 剛烈的愛</p><p>7.烈女<br>8.當女飛俠愛上萬能俠<br>9.處處吻<br>10.色惑<br>11.斗零踭</p><p>Part 3 追尋愛</p><p>12.出埃及記<br>13.花與愛麗斯<br>14.翅膀下的風<br>15.少女的祈禱</p><p>Part 4 真愛</p><p>16.楊千嬅<br>17.冰點<br>18.笑中有淚<br>19.可惜我是水瓶座<br>20.野孩子<br>21.最好的債</p><p>Part 5 熱愛</p><p>22.Medley：大儍 + 私奔 + 開大 + 熱血青年 + 大激賞 + 抬起我的頭來</p><p>Part 6</p><p>23.好不容易遇見愛</p><p>Encore</p><p>24.狼來了（Eason）<br>25.因為愛情（合唱）<br>26.姊妹</p></body></html>