<html><header><meta charset="utf-8"><title>外星圖寶：移動棕櫚</title></header><body><h1>外星圖寶：移動棕櫚</h1><p>以前有套動畫講移動城堡，但係移動棕櫚你見過未？加拿大麻煩友Justin Bieber，噚日同幾個朋友喺洛杉磯行山，平時好高調嘅佢，最近經常唔想露面，佢啲朋友竟然搵巨型棕櫚樹葉幫佢遮樣。遠睇似棵棕櫚樹跑緊步，夠晒滑稽！</p></body></html>