<html><header><meta charset="utf-8"><title>十公里：心悠傷癒上陣降目標</title></header><body><h1>十公里：心悠傷癒上陣降目標</h1><p>多位藝人昨參加十公里賽事，女神劉心悠素顏上陣，之前腳部受傷的她擔心影響成績，賽前做足熱身希望順利完成，並以過往自己最差成績一小時十五分做目標，結果心悠BB超額完成，賽後在facebook留言：「第九年十公里時間為一小時十二分五十一秒，比想像中快，好滿意！」<br>首次跑十公里的陳嘉桓約一小時廿五分完成賽事，比預期快五分鐘，問會否挑戰半馬？她說：「自己跑得未夠好，亦曬得未夠黑，我覺得長跑嘅人要有健康膚色。」𡃁妹李綺雯則指今年天氣潮濕跑得舒服。而周柏豪在場很多選手要求合照，不過他想專心跑步婉拒集郵。</p><p>至於首次跑渣馬的李逸朗（Don），近日因翻唱哭喪版《儍女》人氣急升，加上昨踏入卅三歲，心悠BB跟他合照貼fb祝生日快樂，問沿途有冇人跟他唱《儍女》？Don說：「好可惜冇喎！如果有人同我一齊唱，就可以變成加速劑跑快啲，最後以正常速度完成賽事。」另對網友批評他演繹《儍女》方式，Don說：「好多人留言畀防止自殺會同醫生畀電話我，唔需要喇，我有相熟醫生。」</p></body></html>