<html><header><meta charset="utf-8"><title>求驗客手記︰法卡奧戴錶玩殘紅魔</title></header><body><h1>求驗客手記︰法卡奧戴錶玩殘紅魔</h1><p>湊球星，真係一份人都癲嘅工作。據英國《太陽報》披露，有曼聯內部職員大吐苦水，俾法卡奧隻手錶搞到佢一頭煙。法卡奧有自己嘅手錶贊助商(圖)，就係以前都同曼聯合作過嘅Hublot，但𠵱家曼聯嘅官方計時贊助係寶路華，所以法卡奧成日都要袋住兩隻錶出街，個人活動就戴Hublot，球會活動就戴寶路華。呢位曼聯職員就負責𥄫實法卡奧有冇戴錯錶，佢感嘆：「煩到我就嚟癲！法卡奧成日會show佢隻錶出嚟，如果出錯的話，全世界都會見到㗎喇！」</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>