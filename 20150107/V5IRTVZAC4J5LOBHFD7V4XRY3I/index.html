<html><header><meta charset="utf-8"><title>【壹週刊】趙海珠學做全職媽方健儀縮沙唔敢生</title></header><body><h1>【壹週刊】趙海珠學做全職媽<br>方健儀縮沙唔敢生</h1><p>【壹週刊】趙海珠、方健儀兩人離開大台後，都各有各新生活，方健儀將到中大教書，趙海珠當起全職媽媽，生會很寫意。<br><br>方健儀：『宜家係自由工作者原來仲忙過以前做一份正職，我宜家係一個禮拜忙足七日，尤其是係近排趕一個市集，喺一個手做嘅市集去賣一啲我自己皮革產品。所以好忙的不斷..變咗自己係一個機械咁，但我又覺得忙得幾充實。因為宜家係做緊自己真真正正鍾意做嘅。除咗做皮革外，去做司儀..宣傳片，亦會去中大教書，當回饋番俾母校。』<br><br>身為趙海珠全職媽媽嘅趙海珠：『當了媽咪的我就係好好照顧我一個就嚟兩歲嘅囝囝，呢個工作我視為工作啦，其實都係幾大挑戰，我真係幾佩服喺屋企做全職媽咪，尤其自己做咗之後，發覺全日24小時對住佢，有啲家庭可能冇工人冇姐姐幫手真頭仲辛苦。其實留係屋企做全職媽咪我覺得都好值得，因為可以睇到小朋友成長。』<br> <br>聽到趙海珠講到全職媽咪湊仔樂趣多，唔知方健儀有冇認過生番個BB呢？方健儀：『我本來有諗過，但諗諗吓開始縮沙，因為我冇信心令到細路仔開心，因為見到細路仔競爭好激烈，唔似我細過爸爸媽媽唔理我由得我….但我見到宜家好多朋友或者以前同事，佢哋啲小朋友十樣八樣學嘢..宜家做細路仔都幾辛苦。』<br><br>方健儀覺得目前工作不穩定亦係主要原因，客觀環境加上佢本人主觀因素，令佢對生B計劃一再延後。<br> <br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>