<html><header><meta charset="utf-8"><title>求驗客手記︰列奧斯學C朗罰球絕技</title></header><body><h1>求驗客手記︰列奧斯學C朗罰球絕技</h1><p>多蒙特中場馬高列奧斯早前接受「門楣挑戰」，即係射波鬥多中楣。段片嘅重點唔係列奧斯射中幾多次，而係佢射波嘅動作(圖)。等我求大俠形容吓啦，佢先擺好個波，退後幾步，之後A字腳企，深呼吸一啖……睇慣西甲嘅一定知，呢個就係皇家馬德里球星基斯坦奴朗拿度（C朗）嘅招牌射罰球姿態。</p><p>佢挑戰成功之後仲扮馬騮仔掩口慶祝（圖）。列奧斯咁鍾意學C朗，唔知佢季尾會唔會離開「蜜蜂軍團」去皇馬同C朗做隊友呢？</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>