<html><header><meta charset="utf-8"><title>Dry爆杏兒甜嗒詩韻前度</title></header><body><h1>Dry爆杏兒甜嗒詩韻前度</h1><p>現年35歲的胡杏兒證實有着落，她終於找到了！還記得去年11月杏兒生日派對被好友陳敏之踢爆已經有男友，不過沒有空出席，果然新歡未幾就速速現身，昨有報道指杏兒新歡正是好友李詩韻的前度男友、擁「大台姐仔殺手」美譽的金融才俊兼夜店老板Phil。杏兒被指瘋戀Phil，二人更被拍到在剛剛過去的除夕前一晚，杏兒悉心打扮做跟得女友，陪伴男友Phil出席在銅鑼灣富豪酒店舉行的友人派對，戀情正式浮面。<br>胡杏兒跟黃宗澤逃不過7年之癢，分手收場，做了3年單身貴族，其間杏兒有不少緋聞男友，包括「玩大咗」的李思捷、台灣男星黃少祺和內地演員于波，杏兒一直等待有條件的真愛出現。報道指杏兒遇上港姐殺手Phil，他被指早前跟12年國際中華小姐冠軍張曦雯過從甚密，又跟杏兒的好友李詩韻拍拖一年，由於緋聞多多，最初令杏兒猶豫卻步，後來被Phil的誠意所打動，於是再一次不顧一切放膽去愛。<br>Phil今次攜杏兒出席朋友的私人派對，亦間接公開杏兒女友的身份。當日杏兒以女友身份出席男友朋友的私人生日慈善派對，打扮艷光四射的杏兒，坐在男友身旁，表現落落大方，絕對出得大場面，Phil在派對上跟友人傾偈飲酒，杏兒則默默守候，二人甚有默契。<br></p><p>胡定欣：快啲結婚生仔</p><p>被揭新戀情的胡杏兒，昨一直未有回覆。不過，「胡說八道會」成員之一的胡定欣，對於好友的新戀情未敢多說：「等佢自己講喇！唔知佢發展到咩程度，但係我一直好期待呢個好姊妹拍拖，係好難搵到個啱，如果揀到個啱，就快啲結婚生仔。」而黃宗澤對於前度的新戀情，大方祝福，他昨接受電話訪問時說：「如果係真，恭喜佢，希望佢得到幸福。」<br>採訪：非非</p></body></html>