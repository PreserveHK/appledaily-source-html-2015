<html><header><meta charset="utf-8"><title>青年疑遭警手套打爆頭</title></header><body><h1>青年疑遭警手套打爆頭</h1><p>【本報訊】剛過去的平安夜，對阿康而言並不平安。一名女士在旺角山東街向當值警察曉以大義，卻被督察指其涉嫌煽動下令拘捕，再次觸發衝突，混亂中阿康轉身撤後，卻疑被戴上堅硬版暴力手套的警長揮拳擊中左額角頭蓋，即時血流如注滿地鮮血，事後送院縫上兩針，卻反而被控襲警，獲准保釋今日報到，「我相信仲有好警察，但已經由以前講嘅樹大有枯枝，變成枯樹上面仲有少少綠葉」。<br></p><p>頭上留三厘米長傷口</p><p>22歲的阿康曾當童軍，學過基本急救，也曾在佔領運動的急救站幫忙。他憶述，當日原在回家路上，知道旺角當晚或出事，擔心再有人硬食胡椒噴霧，於是到場看能否幫得上忙。事發時他趕到人群外圍觀察，碰上警察猛力往外衝，「下意識轉身就走，點知甩鞋；想返轉頭執，見到有個沙展過到嚟」。<br>「一槌就打埋嚟，即時問我『你做乜襲警』，見到記者就撳我落地上孖葉，嗰時已經一地血」。阿康面朝下血流披面，仍遭警用膝頭按壓在地，喝令勿掙扎反抗，之後被警帶入後樓梯搜身，其間粗言不斷，「Ⅹ你，做乜Ⅹ嘢走？」阿康反問是否拘捕、是否在警誡，警答「你條儍Ⅹ癲得幾勻循，係咪睇電視睇上腦呀儍Ⅹ！」<br>警員用手套在他頭上留下了3厘米長的弧形傷口，阿康估計是手套上銀灰色突出硬物造成。醫院縫針後轉到警署，同一警長又撩他傾偈，「問我做乜佔領唔媾女，好似想我認我有佔領，我答佢我冇嘢講」。自此警察在他心中的專業、公平公正形象，幾近蕩然無存。阿康有兩個叔叔當差，一個現職一個前任，「原本關係好好，𠵱家唔會話唔想見，但都會自覺避開政治話題」。阿康慶幸，父母自小向他灌輸民主概念，即使今次頭破血流，母親雖擔心也沒出言怪責。會否後悔走得太前？「我做緊正確嘅事，點解要後悔？」<br>■記者馬志剛</p></body></html>