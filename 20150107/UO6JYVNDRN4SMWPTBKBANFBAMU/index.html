<html><header><meta charset="utf-8"><title>隔牆有耳：《100毛》紅到攞君子獎 - 李八方</title></header><body><h1>隔牆有耳：<br>《100毛》紅到攞君子獎 - 李八方</h1><p>呢期人氣旺盛嘅《100毛》，紅到攞獎。以商科為重嘅恒生管理學院，噚日公佈咗最新嘅「君子企業調查」，選出14個「君子企業金獎」，其中一個好搶眼嘅得獎公司，係黑紙旗下《100毛》。以賣創意為主嘅《100毛》，理所當然獲得好多年輕人畀like，最近令人記憶猶新嘅得意作，或者係佢哋早排竟然搵到夕爺林夕，扮學民思潮黃之鋒上《時代》雜誌嘅封面。<br>其實呢個君子企業獎，恒管搞咗四年㗎啦，用孔子「君子」、「五德」做標準，再由學生去商場、港鐵站做問卷，今年訪問2,164人，問佢哋喺唔同行業，會諗起啲咩君子企業？傳媒界方面除咗《100毛》，《明報》、《南華早報》都獲金獎。</p></body></html>