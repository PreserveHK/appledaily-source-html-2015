<html><header><meta charset="utf-8"><title>血床噩夢萌離婚念頭Whitney獲老公𠱁番</title></header><body><h1>血床噩夢萌離婚念頭<br>Whitney獲老公𠱁番</h1><p>盛女Whitney前年8月宣佈閃嫁模媽Mia前夫莊家傑，大仔蜜蜜日前剛滿1歲，第二胎預產期在9月，兩年抱兩，本來很開心。不過，上月1日Whitney突然在網上貼文宣佈離婚，加上自爆受胎盤前置影響情緒，每天起床前都會發噩夢，夢見全床都是血，令本來幸福滿瀉的小家庭，突然發生巨變一樣。<br>不過，早前Whitney被本報影到與莊家傑齊齊見婚姻輔導員，明顯希望透過專業人士協助維繫婚姻。昨日致電Whitney問她與老公莊家傑關係如何？她直認有改善：「已經去咗兩次婚姻輔導，全部係要去4至8次，覺得有幫忙，老公更加識得包容同體諒，更加識得關懷人，以前就唔係好識講嘢。」</p><p>「只係想順產」</p><p>Whitney又承認，今次陀B感覺跟之前大不同，加上懷孕期間荷爾蒙改變影響心情，導致她出現離婚念頭。至於，頻頻發噩夢的問題，她說：「已經睇咗醫生，都係叫我心情放鬆囉！問我有冇宗教信仰，我話我信基督教，佢就叫我祈禱。」<br>相當緊張囝囡的Whitney，表示今次陀B令她最擔心並非出血及怕開刀會留疤及痛：「只係想順產，囡囡可以有第一道抗體，咁對佢會好啲，我希望畀到最好嘅嘢個女，我好緊張啲小朋友。」 但Whitney指目前她只可以等，兩個月後胎盤沒有升高就要開刀。<br>然而，Whitney昨午亦暫把煩憂放一邊，將陪囝囝到泳池玩水的相放上網，穿了救生衣的蜜蜜帶了膠鴨仔放在水中玩耍，陀着6個月B女的Whitney，上圍則明顯升級，穿上三點式泳衣極之吸睛。<br>採訪：小米</p></body></html>