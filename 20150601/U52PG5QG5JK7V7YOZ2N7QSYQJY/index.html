<html><header><meta charset="utf-8"><title>求驗客手記：英超球星偷食愛cosplay</title></header><body><h1>求驗客手記：<br>英超球星偷食愛cosplay</h1><p>日前有個叫娜塔莎（圖）嘅英國女仔同英國《太陽報》爆料，喺2011年夏天喺一間夜店識咗一個形象健康兼有另一半嘅英超球星，雙方仲有性關係㖭。講真，英超球星偷食唔算係乜嘢大新聞，但重點在於佢哋搞嘢時嘅裝扮。娜塔莎話有次佢同嗰個英超球星去參加聖誕同新年派對，佢扮女警，對方就扮《聰明笨伯》嘅董輝，之後仲着住套衫搞嘢。娜塔莎話：「簡直係超現實，我話不如除衫，但佢堅持要以『董輝』身份嚟同我搞嘢。」所謂「有圖有真相」，娜塔莎講乜都冇用，若然佢攞到相出嚟，我求大俠就信佢講嘅嘢係真嘞。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>