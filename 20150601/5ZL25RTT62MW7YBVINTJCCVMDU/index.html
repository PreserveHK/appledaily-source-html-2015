<html><header><meta charset="utf-8"><title>隔牆有耳：奈良美智入籍菲國？ - 李八方</title></header><body><h1>隔牆有耳：<br>奈良美智入籍菲國？ - 李八方</h1><p>國際著名拍賣行佳士得啱啱搞咗個亞洲20世紀及當代藝術品拍賣，仲創咗11個世界拍賣紀錄，藝術嘅嘢八方識條鐵咩，諗住八吓有乜嘢天價成交，赫然發現有個菲律賓畫家抄咗日本畫家奈良美智個「大眼妹」作品《Yr.Childhood》，竟然都賣咗成2,000萬元。望真作者原來都係奈良美智，只係轉咗菲律賓籍；再望埋英文，先發現仍然係Japanese。睇嚟佳士得收咁多佣，都應該夠錢請個校對。<br>今次中國畫家常玉嘅《藍色辰星（菊花與玻璃瓶）》（未有列出估價）賣到8,000幾萬元，而韓國當代藝術品亦強勢全數沽出，其中金煥基的《藍山》估價150萬至250萬元，結果以1,384萬元成交，高過估價成10倍。</p></body></html>