<html><header><meta charset="utf-8"><title>張堅庭擔心囡囡唔拍拖</title></header><body><h1>張堅庭擔心囡囡唔拍拖</h1><p>「歡喜哥」許紹雄日前才晒寶貝女的中學畢業照，日前又輪到張堅庭於漢基國際學校讀書的愛女張一諾中學畢業，全家撐場，阿庭還在facebook貼相晒幸福。<br>即將19歲的張一諾，長得亭亭玉立，遺傳了媽咪的靚樣，雖然在校中成萬人迷，但她仍學業為重沒有拍拖，阿庭昨日在電話中說：「囡囡暑假後就升大學，會去美國波士頓讀書，但第一個學期先做交換生去墨爾本，7月就要出發，到時我同太太會陪佢去打點。」問到阿庭是否要𥄫實囡囡，他否認是呷醋爹哋：「我反而擔心佢唔拍拖，佢太女強人性格，自細讀書都好自律，好有計劃唔使我擔心。」見證女兒穿上畢業袍，阿庭自爆好感動：「中學畢業係人生另一階段。」<br>採訪：楊定</p></body></html>