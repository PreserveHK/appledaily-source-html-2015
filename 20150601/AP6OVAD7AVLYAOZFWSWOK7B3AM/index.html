<html><header><meta charset="utf-8"><title>隔牆有耳：黑超婦港鐵喪鬧慢必 - 李八方</title></header><body><h1>隔牆有耳：<br>黑超婦港鐵喪鬧慢必 - 李八方</h1><p>建制派成日批評示威者講粗口，但若然有藍絲向泛民講粗口又點？話說人民力量陳志全（慢必）噚日係fb上載條片，有個黑超女人同友人，喺港鐵車廂係咁鬧佢係「冇x嘅男人」、「趴喺度做女人畀人Fxxk」、「猛咁吠好似隻癲狗咁」等等。<br>一名女乘客睇唔過眼，叫呢個黑超女人唔好講粗口，黑超女人連佢都鬧埋，話人係慢必「契家婆」！八方問慢必，對方言論明顯針對佢性取向，形容「嬲到震」，亦高興有人見義勇為，企出來阻止對方。根據港鐵附例，喺港鐵範圍「使用任何相當可能令任何人感到煩擾、厭惡的威脅性、粗穢、淫褻或使人反感的言語」，已經犯法，最高罰2,000元。</p></body></html>