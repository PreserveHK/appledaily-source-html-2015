<html><header><meta charset="utf-8"><title>黎明金句撐太極</title></header><body><h1>黎明金句撐太極</h1><p>太極樂隊一連兩場的「The Mega Hit」30周年演唱會，前晚在紅館開騷，邀得黎明擔任嘉賓。太極指陪伴黎明環繞大半個地球工作，但從來沒請過黎明擔任嘉賓。黎明則笑說：「本來今晚都有叫埋雷頌德嚟，不過佢減唔切肥，所以冇嚟。本身我係8點9嚟到，喺後台有幾次衝動想上台唱咗先，不過朋友嘅嘢要等，通常人哋等黎明，𠵱家就係我等人。」之後黎明再發揮金句王本色指，太極邀請他做嘉賓就一口答應：「得嘅嘢唔使等咁耐，等得耐即係唔得，所以我即刻check期即刻答覆。」<br>此外，雷有暉唱情歌向太太示愛。至於已退出太極的雷有曜雖沒現身，但拍了打氣片以示支持。<br>採訪：王連連<br>攝影：仇志德</p></body></html>