<html><header><meta charset="utf-8"><title>新股女王盼市旺吸巨企來港</title></header><body><h1>新股女王盼市旺吸巨企來港</h1><p>【訪問】<br>今年上半年有24隻新股在主板上市，當中只有5隻首日跌穿招股價，更有新股累計升幅高達20倍，沉寂一時的新股炒風重現。<br>不過，有「新股女王」之稱的中央證券登記董事總經理鍾絳虹卻不認為新股市場已經回復好景，形容升幅強勁的新股大多數只是屬配售形式上市的細價股，「普羅大眾冇得參與」。她期望市場可以抓緊港股大時代的機遇，吸引有質素的大型國際企業來港上市，讓全港市民都有機會從中獲利。</p><p>指散戶仍難從IPO獲利</p><p>今年上半年新股表現遠勝去年，近一半新股首日錄超過一成升幅。鍾絳虹不諱言，近期新股市場氣氛的確轉旺，「單睇廣發證券（1776）的白表eIPO，收到十幾張逾百萬元的申請，係近年罕見，反映有復蘇迹象」。<br>不過，她認為雖有幾隻「喪升」新股，但一般散戶難從中獲利：「表面睇係好好，但唔少都係集資額好細，有啲淨係得配售，質素好參差，好多更係你哋口中嘅『啤殼公司』。」（即公司上市並非為了集資壯大本業，而是為了取得上市地位日後出售）她形容今日上市的華泰證券（6886）及廣發認購反應踴躍，反映散戶「識得揀」，「要有質素好、夠大隻嘅新股，先吸引到人。」<br>鍾絳虹透露，有兩、三間企業早前見市淡暫緩上市計劃，近日見港股當旺，亦急急重新入表，她認為這正是好時機吸引國際企業來港IPO，「香港近期多咗好多熱錢，流通量高咗，對外國公司來港掛牌係有一定吸引力」。<br>鍾絳虹又表示，由於內地A股轉用註冊制，加快審批新股速度，提升競爭力，但是香港卻在流通量以及估值兩方面均不及A股，故此更應趁現時抓緊機會：「香港短期內仍然法制上優勝過A股，但呢個時機唔好好把握，市場又會淡靜番好多。」<br>早前鍾絳虹提及的「雙幣雙股」IPO，她指由於該公司的內部因素問題，最終未能成事，「我話過呢隻唔得就唔會再sell雙幣雙股，但如果滬港通要行新股，我相信係一定要做雙幣雙股，以減低投資者的滙率風險」。<br><br>記者：郭曉琳</p></body></html>