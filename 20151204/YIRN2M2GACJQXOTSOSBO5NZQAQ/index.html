<html><header><meta charset="utf-8"><title>我主場：葉世榮獨樂時間</title></header><body><h1>我主場：葉世榮獨樂時間</h1><p>能夠以興趣作為終身事業，必然是快樂的事，葉世榮熱愛音樂，從Beyond成立到個人發展至用心提攜後輩樂隊，世榮跟音樂一直緊扣着而從未放棄。縱然多年來經歷有喜有悲，回想過去音樂路程，身處Beyond昔日基地「二樓後座」的世榮，訴說他的快樂時代。<br>撰文：馬建華<br><br>從Beyond的鼓手走到咪前當主唱，葉世榮足足花了十六年時間，他形容過程儼如上少林寺修行。99年底Beyond宣佈暫時解散各自發展，世榮眼見不少樂隊鼓手有小毛病，加上不少朋友想跟他學鼓，於是他在2000年正式開班教鼓，將自己經驗傳授他人，翌年更決定專心追尋自己音樂路。</p><p>最愛重金屬音樂</p><p>近年將重心移上北京，甚至在當地成家立室，誕下現年三歲愛女凱淇，世榮憑努力站穩陣腳，經過十幾年獨立發展，世榮開始玩自己少年時最喜歡的重金屬音樂，今年推出專輯《引以為榮》中有一半是重金屬音樂，他有信心下次可推出一隻純重金屬音樂專輯。同時外界為Beyond三子是分開定重組的討論聲亦日漸濃烈，世榮說：「不停提住究竟分開定重組，呢個係冇答案，我都無謂嘥時間係呢啲地方，我可以話畀你聽，家駒喺度時候喺我人生裏面玩音樂最開心嘅，自從家駒離開咗之後，當然呢個開心係唔見咗，直至到今時今日，世榮先重新喺音樂上面得到最大滿足感最開心。」</p><p>Beyond重聚現曙光</p><p>眼看近年不少人巧立名目，借用紀念家駒為由而開騷，不但沒有宣揚家駒教曉大家甚麼叫愛，二來亦沒公開善款數字及去向，因此世榮決定搞慈善騷，將家駒宣揚的愛傳給新一代，他指上周前往家駒墓前曾說：「太多人用你個名整古做怪，今次要做得好好睇睇，捐到畀慈善機構。」世榮坦言申請不到紅館，便覓其他場地於明年6月10日家駒生忌時舉行，目前仍努力中，亦明白大家關心Beyond是否齊人演出，他強調今次是重聚而非重組，問黃家強與黃貫中態度有否軟化時？他說：「個別去睇係有曙光有希望。」<br>近幾年致力提攜後輩樂隊的世榮，今次帶來馬來西亞華人樂隊異種樂隊來港，異種主音司徒感激世榮知遇之恩，他說：「前年知道大佬榮會嚟大馬搵我傾歌，我非常興奮，記得當日喺酒店有人叫我司徒，竟然係我超級偶像，佢毫無架子，呢啲係真正大佬風範。」</p></body></html>