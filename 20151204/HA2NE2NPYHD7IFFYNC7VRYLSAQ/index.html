<html><header><meta charset="utf-8"><title>有話兒：龔慈恩囡囡築夢成真</title></header><body><h1>有話兒：龔慈恩囡囡築夢成真</h1><p>龔慈恩囡囡林愷玲（Ashley）今年15歲，既是六級鋼琴手，又經常在朗誦比賽奪獎，才藝多多的她還喜歡畫畫與設計，夢想將來可當一位建築師。早前Ashley夢想成真，應邀為卡通片《長腿叔叔》設計一間精品小屋，由一張白紙變成一間實體化小木屋，媽咪龔慈恩全力支持。<br><br>撰文：譚倩宜<br>場地：愉景新城<br>服裝：Sindel<br>髮型：Kolen But of Amen production<br>化妝：Alfred Tsang of Amen production<br><br>去年跟媽媽龔慈恩一齊拍廣告，令Ashley聲名大噪，不少網友大讚她清秀漂亮。最近Ashley獲商場邀請替《長腿叔叔》設計一間屋，她表示花了不少心思：「自己都幾鍾意呢套卡通，不過之前睇冇留意裏面嘅建築，所以今次要花好多時間重睇，仲會較慢鏡去留意返裏面嘅建築物。」</p><p>等改裝閨房</p><p>能將畫作實體化，Ashley坦言好有成功感：「望住真係覺得好壯觀好興奮，呢間真係1:1，自己都有諗啲特別嘅設計。」對於1920年代的建築物，Ashley坦言最吸引自己：「因為我好鍾意復古，好想將現代同復古感覺mix&amp;match一齊。」問到其閨房是否由自己設計？Ashley扁扁嘴謂：「唔係，係媽咪諗嘅。」龔慈恩搶說：「佢想咗好耐講咗好耐，不過等佢真係可以將夢想同現實結合到先啦。」<br>有網民揚言要為Ashley成立後援會，Ashley表示不知情：「吓？真係咩？自己冇上網睇過，唔知。」不少星二代也投身娛樂圈，問到Ashley可會考慮入行？她說：「每個行業我都要時間去充份了解，自己喺唔同方面都有興趣，好似文學、設計、音樂等，所以未必咁快下到定論。」</p></body></html>