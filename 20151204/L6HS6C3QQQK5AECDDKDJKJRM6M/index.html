<html><header><meta charset="utf-8"><title>中環迷你裙：中國重汽叫兩飛 - Samantha</title></header><body><h1>中環迷你裙：中國重汽叫兩飛 - Samantha</h1><p>前財政司司長曾講過，有咁耐風流、有咁耐……大時代有貨便能贏，精通技術分析的，贏更多，因大陸炒慣股的大媽，唔信基本因素，為技術分析的死忠粉絲。股災後，TA信徒命運面臨逆轉，炒突破中伏，以為紀律夠唔會死啩？的確唔會死，但更加難贏罷了，這時候最啱用返啲國策來借力。<br>要你管中國這盤生意，你會點管？清除一眾辦公室政治後，公司要轉型但未有錢，這時需要食住最賺錢嗰瓣，即係內房，買時間轉型。內房股爆升後回吐，第二梯隊登場！中國重汽（3808）受惠於內房復蘇和國企改革兩大概念。<br>由研發卡車到銷售一條龍的中國重汽，與內房息息相關，百城樓價按月七連升，據中汽協數據，10月卡車市場亦續回暖。那邊中國重汽出口有增無減，連續10年出口重型卡車居首，今年首10個月卡車出口仍錄29%的增長，大有條件憑着自身技術，承着一帶一路機遇闖出去。<br>對國企來說，改革與否不視乎業績好壞，更關乎戰略部署。中國重汽控股股東去年由山東省國資委變更為濟南市國資委，更重要是，大股東及一致人周初增持74萬A股，此時正藉A股低迷，管理層竟然真金白銀增持，看來好消息不遠矣。<br><br>Samantha<br> https://www.facebook.com/stocksamantha <br>本欄逢周三、五刊出</p></body></html>