<html><header><meta charset="utf-8"><title>仙樂都唔敢爭做城嫂</title></header><body><h1>仙樂都唔敢爭做城嫂</h1><p>曾與郭富城傳過緋聞的仙樂都（YoYo）昨日現身旺角的雷射槍戰遊戲活動，她對於城城高調公開「新城嫂」方媛（Moka），她表示：「好sweet好幸福，恭喜晒。」對於被指父母戀，她表示：「又未去到父女戀，邊有咁誇張呀？雖然生得出箒，但男仔keep得好，大隻又靚仔，個女仔廿幾歲，男仔似四十左右，好襯吖。」當年她曾幫城城上門按摩，記者笑言她差一步變城嫂，她表示：「唔係一步，差好多步，咁多競爭，咁多誘惑。」<br>此外，林嘉欣前晚出席聖誕酒會，亦恭喜阿城有新戀情：「真係恭喜晒佢，終於可以明朗化，貴為一個影帝，可以咁有風度，自己戥佢開心，亦會對佢加分。」<br>採訪、攝影：馬建華</p></body></html>