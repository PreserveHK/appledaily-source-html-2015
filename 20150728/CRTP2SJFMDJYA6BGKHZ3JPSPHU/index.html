<html><header><meta charset="utf-8"><title>疑被姦夫虐打　中山美穗首回應：真係好過份</title></header><body><h1>疑被姦夫虐打　中山美穗首回應：真係好過份</h1><p>現年45歲嘅日本影后中山美穗，當年憑美貌同埋氣質迷盡亞洲觀眾，不過女神嘅擇偶口味出名另類，02年宣佈嫁畀作家兼音樂人辻仁成，可惜婚姻維持12年卻不歡而散。<br><br>美穗上年已同辻仁成結束12婚姻，同時被爆搭上音樂人澀谷慶一郎，美穗仲為姦夫放棄10歲囝囝，健康形象破產。半年前，美穗被指同澀谷慶一郎去中目黑酒吧談心後，美穗一度醉倒街頭，當時澀谷嘗試用力把美穗抬起，仲一邊嗌：「起身啦！」當時佢哋醉到不似人形，澀谷竟然向美穗個肚狠狠咁伸咗一腳，事後有網民話拋夫棄子嘅美穗唔抵可憐。<br><br>事件傳出後，似乎冇影響美穗同男友嘅感情，亦有如常出街拍拖，而前日美穗忽然有感而發，透過twitter回應被打傳聞：「講到咁肯定我被虐打，真係好過份，根本冇咁嘅事，我更加唔會喊住借酒澆愁。」</p></body></html>