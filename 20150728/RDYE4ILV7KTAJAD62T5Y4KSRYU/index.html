<html><header><meta charset="utf-8"><title>代言女性用品　益埋連詩雅柏豪星戰巡遊　武士格劍</title></header><body><h1>代言女性用品　益埋連詩雅<br>柏豪星戰巡遊　武士格劍</h1><p>熱爆全球《星球大戰》（Star Wars）系列全新電影《星球大戰：原力覺醒》（Star Wars：Episode VII-The Force Awakens）將於年底上映，雖然距離上映仍有一段時間，不過香港已開始湧現「星戰熱」。昨日周柏豪與連詩雅以「絕地武士」造型，與二百多名星戰粉絲在迪士尼出席全亞洲首個最大型「星球大戰」粉絲巡遊，他們手持激光劍和遊客耍劍。</p><p>恨扮黑武士</p><p>本身是星戰迷的柏豪，最愛是黑武士，他說：「今日係好熱，不過我行到出去唔記得晒，因為好開心，可以同一班fans一齊做一件事好有價值，有機會一齊玩，雖然扮唔到黑武士。」柏豪表示巡遊都有做綵排，大會還教他正確揸劍方法，他為尊重活動還脫掉耳環。</p><p>近日柏豪拍衞生巾廣告惹來很大迴響，他笑說：「咁咪好，其實我由細到大都唔覺得呢啲係尷尬事，好似阿媽煮飯我都會落街幫手買清潔用品，雖然我就用唔到，不過身邊好多人受惠，同事都歡呼，好似連詩雅都有受惠。」問他有否試過代女友買M巾？柏豪說：「女友就冇，但如果要幫手我一定幫，冇理由睇佢喺屋企慘晒，拍呢個廣告又唔係拎住product去宣傳。」至於會否再拍同類廣告？他說：「如果下次個故事啱，形象又好都會去做。」</p><p>詩雅愛公主</p><p>同場的連詩雅亦稱是星戰迷，不過原來她最希望是扮公主。另一方面，在巡遊活動舉行的前夕，R2D2由控制員帶同在美國小鎮大街視察環境，並現身20分鐘同粉絲及遊人打招呼。<br>採訪：張俊銘、盧葦<br>攝影：仇志德</p></body></html>