<html><header><meta charset="utf-8"><title>咁唔畀面？馬會搞開操儀式得一隻馬出大圈</title></header><body><h1>咁唔畀面？馬會搞開操儀式<br>得一隻馬出大圈</h1><p>沙田泥地大圈、內圈、馬匹游泳池及奧運踱步圈這天(27日)均重開，供馬匹操練，象徵新馬季踏入另一階段，馬會亦特別舉行開操儀式，由兩位馬會高層利達賢、黎達理主持，出席的練馬師有方嘉柏、容天鵬、吳定強、文家良、蘇偉賢、葉楚航，而吳定強和方嘉柏更開香檳慶祝，大家顯得十分開心。<br>不過畢竟7月12日才煞科，至今唞暑還不到兩周，等了很久直至近八點鐘，仍未見馬匹步出大圈，未知是否蘇偉賢抵得諗不想尷尬，這時始派旗下「桂中鬥士」往大圈由助手踱一圈，充撐一下場面，亦是全日唯一在大圈操練之馬。這匹體操王子李寧的愛駒獨霸跑道，行起來所見收身、神態都唔差。<br>雖然「桂中鬥士」上季插入三班兩戰名次均甚後冇乜睇頭，但今季轉四歲，開始成熟適應環境，隨時有大幅進步表現。</p></body></html>