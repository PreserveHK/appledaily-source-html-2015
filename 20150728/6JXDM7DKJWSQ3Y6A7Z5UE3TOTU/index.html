<html><header><meta charset="utf-8"><title>女神tea time：你，最近還好嗎 - Fifi</title></header><body><h1>女神tea time：你，最近還好嗎 - Fifi</h1><p>噚日個市大跌776點，A股仲無啦啦大跌8%，創8年半以來最大單日跌幅。見到戰友時，不禁要唱一句「你 最近還好嗎 尚有冇蟹貨未打靶 昨日 大回落動盪 我滿倉貨未放」。咁究竟個市點解跌呢？港人後花園南丫島，將與地產商合作，斥百億起博寮港富豪樂園，集遊艇港、酒店、豪宅於一身的綜合發展區。今次港人對呢個項目負評如潮，其中一個好重要嘅因素，就係因為呢個項目係同中資雅居樂（3383）合作，香港人唔信。<br>昨日大跌都係因為信心不足，大家唔信最近嘅反彈浪係真反彈。經過六絕股災後，股民信心仲係好脆弱。以7月9日滬綜指低位3373點計，去到上個星期五高位4184，累積升幅已達24%！至於創業板更加累積反彈35%。如果真係叻叻豬低位撈咗貨嘅朋友，內地資金流動性問題仍未解決之時，喺咁嘅市況，當然見好就收啦。假如當日跌多少少，本來已冇咩信心嘅小散戶，當然狼狽地爭相走貨，結果引致雪球效應人踩人。<br>目前，於未見任何有利消息可挽回大家信心嘅呢段時間，最好死揸穩陣嘅股份，好似置富（778）、長江基建（1038），因為就算個市點跌，呢類股份都可令你安心。至於其他二、三線股，有咩唔對路就閃，記住呢啲市，真係「唯獨壯烈離座 可百世留芳」。<br><br>Fifi<br> http://www.facebook.com/lovefrystock <br>本欄逢周二、四刊出</p></body></html>