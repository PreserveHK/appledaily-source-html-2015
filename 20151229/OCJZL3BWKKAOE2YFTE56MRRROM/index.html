<html><header><meta charset="utf-8"><title>胡杏兒人妻之路是如何鍊成的</title></header><body><h1>胡杏兒人妻之路是如何鍊成的</h1><p>36歲嘅胡杏兒自99年參加香港小姐後，成為雙料季軍，即飛上枝頭變鳳凰，其後效力大台16年，今年約滿離巢。<br><br>於大台期間，拍下唔少經典作品，好似有《流金歲月》、《衝上雲霄》、《律政新人王》、《我的野蠻奶奶》、《肥田囍事》、《怒火街頭》、《萬凰之王》等，更憑《萬》膺視后，將事業推上高峰。<br><br>入行多年，杏兒嘅緋聞唔算多，只公開承認與黃宗澤拍拖，可惜最後未能開花結果，戀情於2012年告終。<br><br>今年1月，杏兒終於搵到佢嘅真命天子李乘德（Philip），昨日披上嫁衣，喺「胡說八道會」嘅好姊妹胡蓓蔚、胡定欣、黃智雯、姚子羚、李施嬅的陪同下，嫁作李家婦，成為李太，幸福滿瀉。</p></body></html>