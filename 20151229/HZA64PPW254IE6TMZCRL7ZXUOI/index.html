<html><header><meta charset="utf-8"><title>年初被爆暗撻Philip杏兒唔夠半年決定結婚</title></header><body><h1>年初被爆暗撻Philip<br>杏兒唔夠半年決定結婚</h1><p>大台前花旦胡杏兒，今年1月被指暗交李施嬅舊愛Philip，兩人經朋友介紹，火速撻着，年初被爆其實已拍拖3個月。而40歲嘅Philip是夜場Play其中一名股東，也是招聘公司董事。有報道指佢冇物業揸手，杏兒身家多過佢等等，但兩人一於少理，講心唔講金，愛得甜蜜又大方。<br><br>拍拖期間佢哋不時被影到出雙入對，Philip更會出席杏兒嘅家庭聚會，杏兒雙親也非常滿意呢位準女婿。<br><br>上月杏兒36歲牛一，最後一個單身生日，Philip喺中環PMQ同女友開P慶生，同時舉行訂婚派對，Philip當日給壽星女送上巨鑽、鮮花和蛋糕抱得美人歸，杏兒事後更自爆，數月前已獲Philip將求婚戒指放飯煲求婚。<br><br>其實拍拖唔夠半年，男方已有結婚打算，不時傳出婚訊。11月5日，佢哋就喺香港入紙排期結婚，Philip係沙頭角禾坑村原居民，所以當時更有傳杏兒會跟Philip到沙頭角拜祠堂。<br><br>佢哋由相識、拍拖、訂婚、結婚到度蜜月，喺大概一年時間就火速完成，下一步計劃當然係為幸福之家增添新成員啦。</p></body></html>