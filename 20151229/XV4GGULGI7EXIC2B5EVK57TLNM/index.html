<html><header><meta charset="utf-8"><title>【先達收風】 iPad Air 2來貨價下調　街價減最多$708</title></header><body><h1>【先達收風】 iPad Air 2來貨價下調　街價減最多$708</h1><p>《競爭條例》對先達商戶有如洪水猛獸？又唔係絕對！今個星期我都發現Apple iPad Air 2，可能間接因為呢項條例而出現落價情況。問「PhoneBook」Sales：「iPad Air 2今個星期點解突然無故落價？」須知Apple產品一般只有幾個巴仙「水位」，簡單講就係利潤只有少少，商戶們「愛賣不賣」！不過iPad Air 2今個星期價格，每部平均平咗$408-$708，「其實是供貨價格下調所致，在這個價格瞬息萬變的時期，大家都唔敢留手，馬上反映到街價之上。再講！iPad Air 2都出了差不多成年了，會唔會由於Apple存貨量多？出年有新機出所以要盡快脫手？這些都不是我們這類小商戶可以知道的。」<br><br>先達價格<br>16GB Wi-Fi $3,480(-$408)、16GB Wi-Fi+Cellular $4,180(-$708)<br>64GB Wi-Fi $3,980(-$708)、64GB Wi-Fi+Cellular $4,980(-$708)<br><br>官方價格<br>16GB Wi-Fi $3,888、16GB Wi-Fi+Cellular $4,888<br>64GB Wi-Fi $4,688、64GB Wi-Fi+Cellular $5,688<br><br>查詢：PhoneBook（旺角先達廣場1樓F17號舖）<br><br>記者、攝影：朱崇德</p></body></html>