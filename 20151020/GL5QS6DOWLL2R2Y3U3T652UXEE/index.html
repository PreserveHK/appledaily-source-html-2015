<html><header><meta charset="utf-8"><title>【爆相爆片】蹺到實甜蜜搵食洗米華拖Mandy倫敦探B</title></header><body><h1>【爆相爆片】蹺到實甜蜜搵食<br>洗米華拖Mandy倫敦探B</h1><p>坐享齊人之福的澳門賭業猛人兼太陽娛樂揸弗人周焯華（洗米華），除了要返家交人陪正印老婆陳慧玲之外，還不時可以抽空孖女友Mandy Lieu蜜遊全世界，經常被讀者野生捕獲兩人的拍拖行蹤，前晚讀者陳小姐透過本報「爆相爆片」報料，原來洗米華又飛了去千里之外的倫敦，跟Mandy着黑色情侶裝浪漫街頭享受二人世界。</p><p>完全冇避忌</p><p>據陳小姐表示，她於前日當地時間下午5時38分，於倫敦遊客區Piccadilly circus見到洗米華和Mandy，陳小姐說：「佢哋一路蹺住行，好似揀緊餐廳，全程冇理過其他人，就算有華人都冇避忌。」從相片所見，紮馬尾的Mandy孭着黑色大背囊，着貼身褲的她雙腿纖幼，蹺着洗米華似足小鳥依人，而洗米華就不時謝賢上身般單手插袋，行得鬼咁有型。</p><p>Mandy於今年5月20日在倫敦為洗米華誕下「小米女」，比洗米嫂搶閘早十日生女，有指洗米嫂打爛醋罈跟老公冷戰，落令禁Mandy母女現身香港及澳門，前日洗米華現身倫敦，相信是到當地探望跟Mandy所生的「小米女」了。<br>上月洗米華才被讀者爆陪Mandy蜜遊西班牙巴塞隆拿，當時洗米嫂跟友人去完希臘旅行，落機後即去上環睇舖位，問到知否老公行蹤？她宣示主權說：「一家人keep住聯絡。」日前洗米嫂在社交網貼跟大女的餅印相，似乎有女萬事足。<br>採訪：皓騫</p></body></html>