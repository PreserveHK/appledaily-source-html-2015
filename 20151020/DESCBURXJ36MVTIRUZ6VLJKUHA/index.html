<html><header><meta charset="utf-8"><title>張慧儀開心認戀富商</title></header><body><h1>張慧儀開心認戀富商</h1><p>張慧儀昨日在慈善機構「雲彩行動」安排下，與兩位病童同遊迪士尼。慧儀表示養子Hanson因要上學，故未有帶他一同到場：「同埋都想專心陪兩個小朋友。」慧儀透露囝囝現時12歲，為了不讓囝囝太黐身，故正訓練他獨立：「𠵱家佢都識自己煮嘢食，好似煎餃子同炒蛋，我都多咗時間打理自己嘅食品生意。」囝囝現時可有拍拖？慧儀即大叫唔好：「唔好呀，咁細個拍拖係自毀前程。」<br>提到早前被拍到跟富商陳偉軍拍拖，慧儀表示跟對方蜜運了一會兒：「都開心嘅，我哋喺一個睌會上面識，佢同囝囝都OK。」問到是否快好事近？慧儀即甜笑謂：「你哋幫我催吓佢，有邊個女仔唔想結婚。」<br>採訪：譚倩宜<br>攝影：沈健程</p></body></html>