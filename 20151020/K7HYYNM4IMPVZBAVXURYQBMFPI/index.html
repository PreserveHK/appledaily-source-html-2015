<html><header><meta charset="utf-8"><title>女神tea time：新盤冧似心臟穿窿 - Fifi</title></header><body><h1>女神tea time：<br>新盤冧似心臟穿窿 - Fifi</h1><p>近期有唔少二手樓成交劈價新聞，市場一片風聲鶴唳。而家內地經濟轉差就係人都知，假豪宅樓價應該率先頂唔住，至於要知係咪會出現「真樓災」，就要睇新盤。<br>以前新盤點都會貴同區二手樓兩成左右，但近期一手樓與二手樓價相若，部份扣埋回贈優惠，甚至平過二手樓。新盤一冧就好似個心穿咗個窿，成個樓市之後就骨牌咁冧，下年大量新盤湧現，所以下年樓市係有危險。至於割價求售。令大跌機會較1997年低。所以出年如果要入市，識得入就入新盤。<br>股份方面，今日推天韻國際（6836）。呢隻半新股，股災7月7日上市，你以為佢生不逢時，但偏偏佢有力炒到2.57元，較招股價1.28元升一個開。之後都跟大市回落橫行。<br>天韻國際有90%的股份為配售，10%為IPO。由於市況差令股價受壓，股份保持貨源歸邊，莊家都蓄勢待發，等市況好轉就炒起。睇番天韻國際圖表，10月初時單日爆上近兩成，成交配合，之後股價回過短時間，現開始見到支旗，慢慢爬番上嚟，相信係時候重拾升勢。<br><br>Fifi<br> http://www.facebook.com/lovefrystock <br>本欄逢周二、四刊出</p></body></html>