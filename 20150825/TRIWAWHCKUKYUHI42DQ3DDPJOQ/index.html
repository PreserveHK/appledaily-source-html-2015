<html><header><meta charset="utf-8"><title>拍拖3個月玩純純愛鍾麗緹咬實小鮮肉</title></header><body><h1>拍拖3個月玩純純愛<br>鍾麗緹咬實小鮮肉</h1><p>近日44歲的鍾麗緹（Christy）跟年輕11載的內地型男張倫碩的姊弟戀鬧得熱烘烘，美魔女Christy被指「吃小鮮肉」；只是，這口小鮮肉，Christy原來還沒「吃」進口。面對張倫碩，Christy坦言有愛的感覺，但進一步親密男女關係，Christy就高八度澄清：「冇呀！沒有呀！」小鮮肉張倫碩亦揚言：「如果萬一做了……節目的感覺就會變。」這段姊弟戀原來發乎情，止乎禮。<br>Christy跟33歲張倫碩因為參與內地真人騷節目《如果愛》而被傳撻着。鏡頭前，二人投入去愛，鏡頭外，二人繼續攬抱；就像這天接受本報專訪，二人全程表現如糖黐豆般黐在一起，又拖手又唱情歌，像是以行動告訴大家，他們是一對的。</p><p>「感動係真㗎」
</p><p>近日Christy與張倫碩互送高帽的說話可聽過不少，倒想知道二人是否真的在拍拖。Christy笑着說：「我哋喺節目裏面係男女朋友，所以我承認我哋係男女朋友。我哋3個月喺埋一齊，佢畀我好多surprise，𠱁我、照顧我，呢啲感動係真㗎，人哋畀你咁多surprise，你會唔開心咩？」<br>究竟鏡頭以外，二人有沒有更進一步的親密男女關係？Christy聞言即高叫：「冇呀，沒有呀！」張倫碩亦強調：「如果萬一做了……節目的感覺就會變，我們要保持一個很簡單的love。如果真的拍拖，會有影響的。」將來會否有發展機會？Christy表示不知道，一切順其自然好了，她說：「一定會做好朋友，因為佢真係好好，好多嘢好夾，希望將來有機會可以一齊拍電影。」<br>採訪：魯吉<br>場地：The Upper House<br>張倫碩服裝：Dorian Ho Homme</p></body></html>