<html><header><meta charset="utf-8"><title>茵媺復出拍咀戲　阿澤執導：佢老公都咀過我老婆</title></header><body><h1>茵媺復出拍咀戲　阿澤執導：佢老公都咀過我老婆</h1><p><br><br>TVB花旦陳茵媺(Aimee)自從同陳豪結婚，仲誕下兩個可愛囝囝，舊年開始佢就冇再拍劇。<br><br>昨日有大馬傳媒報道，陳茵媺會復出拍杜汶澤新片《開飯喇！》，據知杜汶澤近日喺大馬埋首搞賀歲片，去年佢拍咗《麻雀王》，星馬票房大收，食髓知味，阿澤斥資約千萬港幣籌備嘅《開飯喇！》近日終於敲定女主角係陳茵媺，昨日《蘋果》向阿澤查詢，佢直認不諱。<br><br>該片內容圍繞一間餐廳，陳茵媺係餐廳太子女，接管餐廳，同大廚阿澤唔啱key，現實生活愛做煮飯男嘅阿澤，今次正好鏡頭前大顯身手。劇情發展，佢同陳茵媺有感情戲，呢套劇都係陳茵媺產後復出。阿澤仲大爆Aimee為呢部戲好努力減肥，每日只食沙律，做兩個鐘運動。<br><br>問到阿澤喺戲同陳茵媺有冇咀戲，佢好抵死咁話：「我老婆（田蕊妮）同陳豪拍《鬼同你OT》都有咀戲，點解大台咀得，我喺大馬拍唔咀得？」該片將於下月開工，呢次仲喺阿澤首次做導演，唔怪得搵Aimee復出省靚招牌。<br><br></p></body></html>