<html><header><meta charset="utf-8"><title>【馮仁昭四圍超】曹敏寶心血險胎死腹中</title></header><body><h1>【馮仁昭四圍超】<br>曹敏寶心血險胎死腹中</h1><p>入行10年，近年轉戰做發燒碟歌手嘅曹敏寶，噚日去咗新城宣傳第二張發燒碟，佢話去年推出首張發燒碟時，因為同監製意見不合，搞到隻碟差啲就胎死腹中，佢話：「我同監製本身係好熟朋友，就係因為咁我先直言講自己意見，後來大家都明白係為件事好，就冇事。」今次參與隻碟大部份製作，希望短期內開到迷你音樂會同樂迷分享感受。<br>撰文：馮仁昭</p></body></html>