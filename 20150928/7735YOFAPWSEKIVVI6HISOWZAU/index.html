<html><header><meta charset="utf-8"><title>隔牆有耳：深水埗明哥街頭彈琴慶節 - 李八方</title></header><body><h1>隔牆有耳：<br>深水埗明哥街頭彈琴慶節 - 李八方</h1><p>人稱「明哥」嘅深水埗燒味飯店東主陳灼明，噚日獲邀參加一個藝術活動，喺深水埗街頭演奏《月亮代表我的心》，吸引街坊觀賞，佢仲大派200個燈籠慶中秋！<br>明哥話自己第一次彈琴，所以全程只係彈咗3個音；讀緊醫科嘅大學生Thomas就幫佢彈晒成首歌。適逢中秋，明哥喺活動後即刻趕返飯店，整咗300幾個素食飯盒畀深水埗長者同露宿者。</p><p>驚勾結外國　搵本地薑捐錢</p><p>明哥同八方講，上星期約咗美國駐港總領事夏千福見面，好親民嘅千福BB仲陪佢去天橋底派飯畀露宿者添！佢話𠵱家計劃喺元朗開間服務南亞裔難民嘅飯堂，只係做外賣、素食，打算請千福BB游說美國財團捐1、2百萬幫手營運，新飯堂目前向社會福利署申請緊戶口，最快下年先開舖。<br>除咗元朗，明哥亦諗緊喺觀塘同黃大仙開飯堂，義助本地基層，呢筆錢佢就打算搵番本地財團捐喇。點解要搵本地薑？原來明哥驚俾人鬧：「外國錢幫番外國人，香港人錢就要幫番香港人，唔係就會俾人話勾結外國勢力㗎喇！」</p></body></html>