<html><header><meta charset="utf-8"><title>隔牆有耳：港人接吻幻想對象首選碧咸謝安琪 - 李八方</title></header><body><h1>隔牆有耳：港人接吻幻想對象<br>首選碧咸謝安琪 - 李八方</h1><p>如果有得揀，大家最想同邊個男神或者女神接吻呢？有調查發現，港女最想接吻嘅對象係萬人迷碧咸，其次就係長腿Oppa李敏鎬，第三位終於有本地男星入圍，就係劉華嘞…唔係劉江華，係劉德華吖！而港男最想咀嘅女神，則係B餐人妻謝安琪，第二位係飾演妙麗嘅Emma Watson，第三係全智賢。<br>好喇好喇，幻想完嘞，八方又想問大家，其實大家幾耐錫一次自己身邊嘅另一半呢？原來呢個調查話，香港好多人結完婚就唔多鍾意咀嘴。<br>調查訪問咗400幾對情侶及夫妻，好多都係結婚前密密錫，但結婚後就冇咁熱情。<br>有兩成幾拍緊拖嘅情侶就話每次見面都會錫，仲要錫成30秒。但已婚夫妻唔知係咪已經得咗手，話每次見面都會接吻嘅僅得一成人。</p></body></html>