<html><header><meta charset="utf-8"><title>隔牆有耳：土地問題　港女不滿性生活 - 李八方</title></header><body><h1>隔牆有耳：土地問題　港女不滿性生活 - 李八方</h1><p>有調查研究話，500名受訪香港女性，近半唔滿意自己嘅性生活，除咗大路原因如前戲少、對方唔尊重自己需求、工作太攰等，竟有近3成人認為係因為土地問題缺少私人空間，令佢哋享受魚水之歡有困難。<br>講番個調查，結果話生理因素亦可能構成對性生活不滿，因為有75%受訪女性經歷過陰道乾澀引起性交疼痛，逾半人因此減少性快感，好冇癮。好在77%人知道潤滑劑可減輕痛楚增強快感，35%曾經使用；亦有唔少女士不甘現狀自己動手，66%有自慰經歷，三分之一人每周最少自慰1次，仲有32%用過震動器，使用率係亞洲之冠！<br>創建醫療性治療師及關係顧問何慕詩話，如果成年人性需要得唔到滿足，短期問題唔大，但長期如此身體就會認為唔再需要，從而減少性荷爾蒙分泌，假若突如其來有機會「上陣」，可能力不從心。</p></body></html>