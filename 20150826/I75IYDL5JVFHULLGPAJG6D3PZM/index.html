<html><header><meta charset="utf-8"><title>【馮仁昭四圍超】阿嬌撞機痛到慘叫</title></header><body><h1>【馮仁昭四圍超】<br>阿嬌撞機痛到慘叫</h1><p>鍾欣潼（阿嬌）噚日為新歌拍MV，佢喺社交網貼相留言自嘲：「容易受傷的女人，why???」，張相影到阿嬌塊面撞埋一個機器度，流露出超級痛苦嘅表情，佢仲痛到擘大口，相信係喺度慘叫緊。不過，阿嬌貼得相上網自嘲，相信應該冇乜大礙，一粒鐘後仲刪除呢個帖文，記者致電問阿嬌有冇受傷？英皇發言人話：「冇大礙，多謝關心啦。」<br>撰文：馮仁昭</p></body></html>