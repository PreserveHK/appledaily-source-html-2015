<html><header><meta charset="utf-8"><title>村姑大娛塘：小栗旬嗒廣末糖</title></header><body><h1>村姑大娛塘：小栗旬嗒廣末糖</h1><p>日本男星小栗旬出名爛滾，就算同女星山田優結咗婚，四個月前做埋老竇都好，依然難洗爛滾污名。小栗近排同生田斗真合作拍日劇《無間雙龍》，廣末涼子都有份演出，由於廣末亦都係緋聞女王，二人合作即刻俾八卦周刊《週刊實話》話小栗旬對廣末嗒糖！<br>雖然廣末今次只係演小栗兒時住嘅孤兒院職員，佢哋並冇對手戲，但係都有機會見面。據報道話小栗一見到廣末就特別high，知道廣末拍攝時仲特登走去現場，諗好多唔同理由嚟接近廣末，不停撩對方傾偈。<br>由於一個有老婆一個有老公，俾周刊話佢哋搞雙層不倫戀。廣末去年被發現同佐藤健鬼祟約會，今次遇上小栗，衰啲講句，正所謂姣婆遇着脂粉客，唔傳緋聞至奇。<br>撰文：李村姑</p></body></html>