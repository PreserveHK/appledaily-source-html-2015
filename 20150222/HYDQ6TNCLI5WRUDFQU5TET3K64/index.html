<html><header><meta charset="utf-8"><title>趣趣地：巴塞長情悼維蘭路華</title></header><body><h1>趣趣地：巴塞長情悼維蘭路華</h1><p>足球越嚟越商業化，巴塞遲啲可能連魯營球場個名都保唔住，逼住要加入贊助商個名；不過呢支西甲班霸為咗紀念舊年因癌症離世嘅教練維蘭路華（小圖），就將一隊嘅訓練場重新命名為「維蘭路華訓練營」（圖），認真有情有義。喺上周五嘅紀念禮上，除咗一班巴塞球員外，球會高層同維蘭路華嘅家屬都有出席，維蘭路華遺孀致辭時仲話丈夫非常享受同球員喺訓練場嘅時光，呢個絕對係一個最好嘅懷念方式。</p><p>另外，除咗維蘭路華精神與巴塞長存之外，有指二○一八年就約滿嘅美斯，都打算長留巴塞，皆因有西班牙報道美斯為囝囝喺巴塞隆拿物色緊學校喇。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>