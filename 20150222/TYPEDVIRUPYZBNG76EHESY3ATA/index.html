<html><header><meta charset="utf-8"><title>趣趣地：史特加再敗學蜜蜂謝罪</title></header><body><h1>趣趣地：史特加再敗學蜜蜂謝罪</h1><p>多蒙特喺大年初二德甲有奧巴美揚、根度簡同馬高列奧斯（下圖左）各入一粒，作客3:2力挫史特加，聯賽三連勝，暫時脫離護級漩渦；相反，史特加今季聯賽踢咗廿二場只係贏得嗰四場，𠵱家得十八分包尾。</p><p>結果輸咗畀多蒙特之後，史特加（上圖）成班球員就親自走上觀眾席向球迷道歉，同蜜蜂兵團之前聯賽主場輸畀奧格斯堡，賽後教練高路普帶住成隊球員向球迷道歉情景一模一樣。不過，多蒙特最近順番，嚟緊應該少啲機會要再同擁躉「耍冧」，相反史特加就要加把勁喇！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>