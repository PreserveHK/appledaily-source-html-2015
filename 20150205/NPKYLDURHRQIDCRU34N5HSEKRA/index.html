<html><header><meta charset="utf-8"><title>體壇拾趣：馬琳訪港有「球」必應</title></header><body><h1>體壇拾趣：馬琳訪港有「球」必應</h1><p>十年人事幾番新，真係冇講錯！二○○四年雅典奧運乒球男雙決賽，香港「孖寶」李靜同高禮澤喺決賽輸畀中國馬琳（持拍者）同陳玘，屈居亞軍，阿靜同阿澤已做咗人老竇同港隊教練，前年十二月先結婚兼退役嘅馬琳，噚日同老婆張雅晴（前中國藝術體操代表）來港，恩愛出席壠思小學建校三十年，同一班小學生切磋球技，仲透露會本月十九號就三十五歲好想造B。</p><p>講到四月蘇州世錦賽，𠵱家係廣東乒球總教練嘅馬琳話，中國男單未必一定贏，事關日本、南韓及德國都有球手衝擊中國隊喎！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>