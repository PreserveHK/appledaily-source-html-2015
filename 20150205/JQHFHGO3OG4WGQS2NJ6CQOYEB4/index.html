<html><header><meta charset="utf-8"><title>村姑大娛塘：美穗披婚紗受訪攞嚟衰</title></header><body><h1>村姑大娛塘：美穗披婚紗受訪攞嚟衰</h1><p>日本影后中山美穗近年明顯行衰運，自佢同前夫辻仁成爆出離婚之後，美穗一直被指拋夫棄子，最關鍵係佢搭上貌似葉念琛嘅音樂人澀谷慶一郎，美穗多年來嘅健康形象已經破產！<br>雖然美穗係唔少人嘅兒時偶像，但查實佢又真係唔抵幫，事關為咗呢個姦夫，竟然放棄囝囝嘅撫養權，一次過得罪晒廣大師奶，加上早排又爆出姦夫發酒癲，喺街頭怒踢美穗，點知外界一面倒都話美穗係自作自受。</p><p>美穗可能唔知咩叫越描越黑，最近接受女性雜誌《美ST》訪問時大談做媽咪嘅變化，最離譜係着住婚紗做封面人物，即刻被網民狠批唔顧囝囝嘅感受。<br>反觀成為新聞人物嘅澀谷慶一郎就愈見高調，早排連針灸都要自拍，大有做諧星嘅潛質。<br>撰文：李村姑</p></body></html>