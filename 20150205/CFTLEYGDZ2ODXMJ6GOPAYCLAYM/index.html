<html><header><meta charset="utf-8"><title>體壇拾趣：蜘蛛人復出被揭食禁藥</title></header><body><h1>體壇拾趣：蜘蛛人復出被揭食禁藥</h1><p>綽號蜘蛛人嘅巴西UFC終極格鬥前中量級冠軍安達臣施華（左），克服斷腳養傷超過一年，上周六終於喺拉斯維加斯復出，仲順利擊敗對手尼克戴亞斯，蜘蛛人賽後更喜極而泣。點知UFC大會周二公佈，施華尿液樣本唔合格，內含一種叫屈他雄酮嘅雄激素，係幫運動員提升肌肉爆炸力嘅禁藥，最搞笑係佢對手戴亞斯，同樣驗出服用大麻。UFC賽會要二月中先開會，決定兩人嘅處分，不過以施華本身已經四十歲，屬UFC老將，如果超過一年停賽，都差不多等於宣佈佢要退休。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>