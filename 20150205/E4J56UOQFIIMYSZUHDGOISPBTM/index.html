<html><header><meta charset="utf-8"><title>求驗客手記：違規用沙高　韋咸罰百萬</title></header><body><h1>求驗客手記：違規用沙高　韋咸罰百萬</h1><p>韋斯咸嘅塞內加爾國腳迪亞法沙高（右）上月初有傷，唔踢得非國盃，但喺早排嘅英足盃第四圈，韋斯咸派咗沙高上陣，仲靠佢入波以1:0擊敗布里斯托城。不過，非國盃出咗局嘅塞內加爾足總就好嬲，告上國際足協，最後FIFA喺周三有裁決，罰韋斯咸七萬一千鎊（約八十四萬港元），但如果我求大俠係槌仔幫班主，肯定偷笑住咁畀啦！因為全靠沙高，韋斯咸先可以出線，而晉級第五圈嘅獎金足足有九萬鎊！計番條數，韋斯咸呢次用沙高都有賺，拎完筆晉級獎金去交罰款，都仲有近兩萬鎊剩！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>