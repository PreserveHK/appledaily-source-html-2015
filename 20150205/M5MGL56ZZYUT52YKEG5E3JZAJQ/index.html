<html><header><meta charset="utf-8"><title>徐若瑄驚現水桶腰散孕味玩斜坡滑板車？</title></header><body><h1>徐若瑄驚現水桶腰<br>散孕味玩斜坡滑板車？</h1><p>現年39歲嘅大美人徐若瑄（Vivian）去年2月同新加坡富商李雲峰登記結婚，仲不時傳出懷孕嘅喜訊，不過至今肚皮仲未有動靜。<br><br>早前見徐若瑄facebook啲近照，成日著鬆身衫，飄出陣陣孕味，日前徐若瑄媽咪仲特登去新加坡睇個女，前日徐若瑄喺fb貼出母女合照，相中嘅佢穿著灰色寬鬆上衣，留言道：「帶媽咪走走！若只是看表情，她以驚嚇程度100分的表情開著Luge，但拉開看全景，你會發現她其實龜速的行進著而已，別人繞了兩圏又經過她，她進展不大。」<br><br>話晒徐若瑄上年啲婚紗相，身形都好fit，依家身材忽然「走樣」，竟然露出「水桶腰」，唔少網民都估佢造人成功。未知疑似「大肚」嘅徐若瑄有冇玩斜坡滑板車，定係好似留言中講只係睇住媽咪玩，不過，網民都勸佢如果真係粗身大細，就唔好玩刺激類嘅遊樂設施喇！</p></body></html>