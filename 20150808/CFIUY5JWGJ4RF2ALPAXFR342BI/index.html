<html><header><meta charset="utf-8"><title>隔牆有耳：黃成智被逐　狂數卿姐  - 李八方</title></header><body><h1>隔牆有耳：<br>黃成智被逐　狂數卿姐  - 李八方</h1><p>黃成智（圖）上月被革除出白鴿黨後，至今對事件耿耿於懷，噚日同傳媒茶敍時，就難忍自爆內情。黃成智同八方講，當日其實獲7名黨友力撐，投反對票唔支持革佢走，包括何俊仁、張文光、單仲偕、吳永輝、徐漢光、蔡雨龍同周錦紹，至於當日離港冇投票嘅楊森，亦曾喺黨內兩次發信，呼籲黨友唔好革走佢。<br>點知去到最後關頭，曾經話過唔會支持革佢走嘅黨副主席尹兆堅，喺黨主席卿姐積極「拉票」游說下，決定「含淚」投票支持革走佢，咁先至令佢因為一票之差被革出白鴿黨喎。<br>黃成智話，對卿姐拉票革走自己感到好失望，話唔知係咪同佢多年拒撐卿姐出任黨主席有關喎。</p></body></html>