<html><header><meta charset="utf-8"><title>同強國男講嚴重腎虛蒼井空月薪唔夠6萬3</title></header><body><h1>同強國男講嚴重腎虛<br>蒼井空月薪唔夠6萬3</h1><p>日本性感女星蒼井空，近幾年無啦啦係內地爆紅，經常獲邀出席活動、拍廣告、到夜店表演等等，照計應該搵好多，不過，佢噚晚喺一個日本電視節目上就自爆，其實佢係月薪制，每個月都收唔夠100萬日圓（約63,000港元）。<br><br>蒼井空噚晚上咗東京電視台一個綜藝節目，幾個主持人一直問佢喺中國嘅情況，同埋喺中國有幾紅，又話佢拍好多廣告一定搵好多錢，不過，蒼井空就話自己只係大約知道代言價，但實際收咗幾多就唔知，因為佢自己收月薪，月薪亦唔到100萬日圓，令在場人士好驚訝。佢最近又拍咗個內地新廣告，叫男士們小心自己個腎，呼籲男士去檢驗，仲攞住寫住「嚴重腎虛」嘅紙扇，好搞笑。<br><br>另一名AV女優希崎Jessica亦係該節目嘉賓，佢仲爆曾經有人用錢叫佢約一啲AV女優同模特兒去亂交派對，但佢拒絕咗喎。</p></body></html>