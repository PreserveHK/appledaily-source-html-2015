<html><header><meta charset="utf-8"><title>君如甩嘴　秋生畀80分</title></header><body><h1>君如甩嘴　秋生畀80分</h1><p>黃秋生和吳君如合演的舞台劇《狂揪夫妻》，前晚在香港演藝學院上演首場，陳可辛、張家輝、張衞健、林嘉欣、鮑起靜等人捧場，而劉德華、郭富城、張學友夫婦、謝霆鋒、霍汶希、楊受成夫婦和丁子高夫婦等都有送花籃祝賀。<br>完騷後，君如接受訪問時大叫：「好攰呀！成隻燒鵝都食得落喇！」記者要求秋生對處女下海的君如作出評價，秋生給她80分，並說：「以第一場嚟講，君如表現好好。」君如則滿意地說：「係甩咗兩句囉。」但秋生補充稱：「係甩咗幾段呀！」<br>對於第一次演舞台劇，君如說：「出場之前個台黑晒，我忽然唔知點好，跟住唔知邊個一腳踢咗出去，甄詠蓓都有kick一kick。冇辦法，自己第一次做，唔習慣環境，有啲技術嘢未拿揑到。」<br>採訪：馬建華<br>攝影：陳俊強</p></body></html>