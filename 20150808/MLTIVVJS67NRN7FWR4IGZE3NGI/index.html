<html><header><meta charset="utf-8"><title>當黑皆因吳若希？翠翠：我哋唔係咁傳統</title></header><body><h1>當黑皆因吳若希？<br>翠翠：我哋唔係咁傳統</h1><p>葉翠翠上個月11號下嫁給建築師公司副董事周曉東（Raymond），翠翠的姊妹團入面包括沈卓盈、何傲芝和吳若希等。不少人都驚訝吳若希能成為姊妹之一，皆因她婆婆和公公在今年4月及6月先後去世，以中國傳統俗例，守孝的人都會避免出席婚宴。</p><p>尊重爸爸做儀式</p><p>在翠翠結婚一個月內黑到爆，除了不可以去度蜜月外，婚後5日要出庭撐老公Raymond和前妻Grace女兒生活費的訴訟，更瘀爆被當場趕出庭外。日前就有報道指翠翠黑到爆跟吳若希有關，該報道指翠翠向友人狂呻上頭當日不見梳，又不記得插蠟燭，又不記得食湯圓，連「一梳梳到尾」都講了四次，搞到翠翠最近四出找尋化解方法，又形容翠翠對吳若希態度冷淡，吳若希亦指當日無理傳統「白事沖紅事」。<br>葉翠翠昨日接受電話訪問時表示，對於找有孝在身的吳若希做半日姊妹，及是否自責出嫁前跟老公見面，未有依足傳統做事搞到黑爆，她說：「我一早知道吳若希婆婆同公公去世，我同老公都係外國讀書返嚟，唔係啲咁傳統嘅人，其實我哋上頭，做一啲傳統儀式都係爸爸希望我哋做，我係因為尊重佢先做。」她又否認在找方法化解相沖一事。<br>另外，跟葉翠翠和吳若希搭檔做主持的楊秀惠，最近與家人合資搞美容產品代理生意，昨日在灣仔會展擺攤位做宣傳，楊秀惠投資七位數字，她說：「賺錢唔係第一樣，係想學嘢同興趣，令自己對外形更自信，未來會籌備網上同美容院生意。」<br>採訪、攝影：卓寶花</p></body></html>