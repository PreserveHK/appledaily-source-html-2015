<html><header><meta charset="utf-8"><title>隔牆有耳：《忽周》last day　笑住大合照 - 李八方</title></header><body><h1>隔牆有耳：<br>《忽周》last day　笑住大合照 - 李八方</h1><p>有啲嘢，原來要等摺咗先得閒做，比如影散水大合照！噚日係《忽然1周》全體last day嘅大日子，啱啱趕完「終結號」嘅總編輯Tommy尹光輝，同八方講終於可以鬆口氣。臨別秋波，佢話離愁別緒梗有，噚日執嘢，忍唔住流咗兩滴英雄淚，不過佢話唔想傷心告別，趁最後一夜，同班手足嚟張世紀大合照，希望笑住離開，留個美好回憶。<br>Tommy仲自爆，話《忽周》70個手足入面，只有3個絕版死剩種，真正做足廿年，佢老哥係其中之一。由肥佬黎公司嗰張裁床（臨時辦公室）、長沙灣舊廠房到將軍澳《蘋果》大樓，人生有幾多個廿年？早視堆填區係另一個家，Tommy話希望班手足盡快搵到工作，天大地大，江湖再見。</p></body></html>