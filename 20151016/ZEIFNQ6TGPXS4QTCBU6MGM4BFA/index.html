<html><header><meta charset="utf-8"><title>毗鄰車房　環境混雜</title></header><body><h1>毗鄰車房　環境混雜</h1><p>【現場直擊】<br>恒地（012）大角嘴利奧坊．曉岸位處利得街，周邊舊樓林立，縱橫交錯的橫街窄巷殘存舊區風貌，特色老店不多，更多的是五金舖、廢料回收店以至車房，環境混雜。<br>記者現場直擊，由港鐵奧運站，穿過角祥街，至達利奧坊．曉岸，步程約10分鐘，樓盤對出的利得街，兩邊店舖約30間，但有一半店舖都是五金、廢料回收店及車房，烏煙瘴氣。<br>街坊不諱言：「呢度係人多立雜，但慣咗就冇嘢！」該區生活配套充足，幾分鐘步程到市政大廈，大角嘴道兩旁有不少地舖、超市及餐廳等，埃華街一帶近年更陸續獲中高檔餐廳進駐。<br>大角嘴勢將變天，事關恒地主席李兆基近年頻頻併購該區舊樓重建。今年8月恒地向屋宇署提出申請，擬重建海興大廈，發展單幢樓料提供約500伙。周邊尚有2個地盤，分別是嘉善街8至30A號，年初已批建1幢28層高住宅，共有15.7萬方呎住宅樓面，估計有約520伙；以及角祥街25至29號大志工廠大廈，申請改建成14層高商廈發展，樓面約24.7萬方呎。上述3個發展項目連同利奧坊．曉岸的舖位部份，將打通並連接成達20萬方呎的邁奧坊商場。</p><p>【大角嘴街坊意見】</p><p>葉先生：「呢度人多，生活慣就得啦。交通嚟講，有巴士，又有港鐵，算方便。但利奧坊．曉岸入場費300幾萬，對我哋平民嚟講，梗係貴。」</p><p>凌小姐：「想當年啲人聽到大角嘴樓，都會話好渣㗎！𠵱家新樓越起越高，貴得好犀利，但冇辦法，貴都要住。利奧坊．曉岸個價係咁上下啦，度度差唔多。」</p></body></html>