<html><header><meta charset="utf-8"><title>隔牆有耳：福元父子聯手戰元朗 - 李八方</title></header><body><h1>隔牆有耳：<br>福元父子聯手戰元朗 - 李八方</h1><p>區議會選舉噚日截止提名，近70個無人挑戰、料自動當選嘅人士之中，包括喺元朗區議會十八鄉中選區出戰嘅梁明堅。梁明堅係乜水？佢老竇之唔係十八鄉鄉事委員會主席梁福元，唔通佢老竇霸氣勁，冇人夠膽挑機？查實梁福元已經以鄉委會主席身份，自動成為新一屆元朗區議會當然議員，換言之該區議會明年會出現父子檔。其實梁明堅上屆區選已初試啼聲，喺元朗十八鄉南參選但落敗。<br>今次仲有對兄弟檔報名，身為阿哥嘅民主黨何俊仁循屯門樂翠出戰，細佬何俊麒喺中西區東華參選。民建聯劉國勳同呂迪明呢對夫妻檔，前者喺北區欣盛自動當選，後者喺荃灣梨木樹東再戰公民黨陳琬琛。</p></body></html>