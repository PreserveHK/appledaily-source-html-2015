<html><header><meta charset="utf-8"><title>【整形女星】樂基兒大方認隆胸</title></header><body><h1>【整形女星】樂基兒大方認隆胸</h1><p>楊穎（Angelababy）被傳整容多年，昨日在內地醫院鑑定報告證明她未曾整容，Baby沉冤得雪。不過，以往亦有很多藝人曾大方承認接受整形手術。</p><p>樂基兒</p><p>2004年10月大方承認隆胸，後感負荷太大，出現腰痛及寒背問題，九個月後「拆彈」。</p><p>周揚青</p><p>內地網路紅人周揚青被封做「小Angelababy」，與台灣歌手羅志祥（小豬）拍拖後，被揭曾整容大執，她於微博直認：「確實整了，幹嘛怨別人罵！」</p><p>吳文忻（現名吳忻熹）</p><p>2006年以100萬酬勞任香港首位的整容明星代言人，親飛往韓國接受六項整容及整形手術。</p><p>蕭亞軒</p><p>為圓亡母希望她擁有一雙閃亮電眼的心願，在2009年接受割雙眼皮手術。</p><p>莊思敏</p><p>2010年直認不滿自己身材，以100萬元為醫學美容中心擔任代言人，接受了割雙眼皮及隆胸兩項整容手術。</p><p>謝芷蕙（Cammi）</p><p>承認自己曾割雙眼皮及打透明質酸。</p><p>李玟</p><p>2013年於台灣接受訪問時承認曾割雙眼皮。</p><p>郭奕芯（Ashina）</p><p>被指與Cammi為「整容雙嬌」後，直認因貪靚，在鼻同下巴打過針。</p><p>【網民熱話】「個樣同𠵱家差咁遠」</p><p>楊穎（Angelababy）昨日接受整容鑑定，雖然報告指她並無整容，但網民是否相信報告？本報昨日就進行全民投票（ http://bit.ly/1Ged11e ），截稿前有38%網民對報告有懷疑，有22％網民則希望Baby再在香港做檢測。而37％死忠粉絲則聲言未睇報告都信Baby冇整容。</p><p>Danny Chau：抽脂算唔算整容？打肉毒桿菌針又算唔算先？女星立場就話唔算……</p><p>Roy Cheung：係香港醫生唔肯做，定係唔肯收錢呀。</p><p>扒圈者：你不鑑定，網友說你不敢。你鑑定，網友說你炒作收買醫生，真難伺候。</p><p>Richly Liu：喺大陸驗有叉用，唔驗又自可，驗就仲覺得你假。</p><p>InsChung：愛她的人依然愛她，相信她的依然存在，清者自清。</p><p>SaSa：唔好搞咁多大龍鳳啦，咪盞越描越黑，當人儍㗎咩？</p><p>Yin Chan：做完大戲最多係大陸法院承認，我諗大部份正常嘅人都唔會承認呢個所謂驗證。</p><p>Daisy Cheung：大陸嘅報告……哈哈哈！</p><p>凉了夏天藍了海：Angelababy：以後請叫我純天然。</p><p>糖糖sabrina：最後的嘴是怎麼回事？</p></body></html>