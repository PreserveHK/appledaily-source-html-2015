<html><header><meta charset="utf-8"><title>中環迷你裙：認住翻生彩票股 - Samantha</title></header><body><h1>中環迷你裙：<br>認住翻生彩票股 - Samantha</h1><p>搞來搞去，港交所（388）旗下的LME大陸建倉終歸要擱置，講來講去，都係「親生囝」嘅問題，咁似粵語殘片係咪？幾十年走來，香港擺脫不了「二奶仔」坎坷身世，殖民地時代，英國愛理不理，回歸後，阿爺用完即棄。港人真係要爭氣，點都要ifc間餐廳以至個廁格度爭番話語權。<br>中港如男女關係，阿諛奉承和只係識呻幫唔到你發達，但港股這平台相對公平，成功令唔少人致富，起碼容易過A股。趁A股個場未成形，把握時間搵銀。<br>中港股市在A股期指結算日前夕，由頭掃到尾，繼續本月安全期的看法，銀娛（027）放榜後濠賭股坐火箭，殘股反擊戰正展開，沉寂大半年的彩票股有條件追落後，國務院宣佈各省彩票銷售機構審批不再報中央，Samantha首推匯銀智慧社區（1280）。<br>匯銀中績不俗，純利為5,536萬元人民幣，按年增34%，毛利率升1.7個百分點至13.8%。全力發展互聯網+概念，電子商業和智慧社區業務有錢賺之餘，經營盈利按年急升20倍，一旦重新壠動彩票業務，1+1豈止等於2，8月批咗手貨，配售價1蚊，仲高過家陣，Sam諗唔到唔買的理由。<br><br>Samantha<br> https://www.facebook.com/stocksamantha <br>本欄逢周三、五刊出</p></body></html>