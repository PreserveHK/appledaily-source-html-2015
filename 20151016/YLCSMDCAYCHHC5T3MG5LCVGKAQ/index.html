<html><header><meta charset="utf-8"><title>隔牆有耳：喪跑希慎玩大銀幕示愛 - 李八方</title></header><body><h1>隔牆有耳：<br>喪跑希慎玩大銀幕示愛 - 李八方</h1><p>示愛要有誠意，40萬租直升機求婚？唓，有錢咪得囉，誠意要身體力行，最好出埋汗。明日起至11月1日，銅鑼灣利園區將化身成綠色生活圈，希慎廣場有一個直徑達3米高環狀跑步裝置「Sweat to Sweet」，市民可輸入自創甜蜜語句，之後喺裝置跑步，語句就會呈現喺裝置嘅巨型LED螢幕。男朋友一路跑，一路展示掛住你或者嫁畀我等，係咪好冧先！當然，女仔都可以跑住示愛。<br>另一個裝置「Moving Forest」都係叫大家運動，只要踩單車（圖），就可以同時驅動3層環形自然森林剪影。希慎天台都市農圃亦會有開放日畀公眾參觀及享用raw food有機田園午餐。<br>詳情： http://www.living.leegardens.com.hk 。</p></body></html>