<html><header><meta charset="utf-8"><title>Baby檢測有漏洞港醫：新整容術照唔到</title></header><body><h1>Baby檢測有漏洞<br>港醫：新整容術照唔到</h1><p>【鑑證Baby之難分真假】楊穎（Angelababy）昨日獲中國醫學科學院整形外科醫院的副院長祁佐良醫生證實，並沒有做過任何整形手術，只是矯正過牙齒。本報昨日電話訪問了英國倫敦大學臨床皮膚學文憑醫生江正本關於「整容」定義，他表示從醫學角度整容包括開刀及放假體（塑料）：「整容呢個字，喺醫學繙譯係plastic surgery，即係矯形、整形外科科目，即係用手術開刀、放假體，普遍嚟講整容係指外科侵入性、放假體、切割方法。」</p><p>「軟骨未必摸到」</p><p>對於時下打botox針，江醫生稱很難定是否整容，因為在本港任何醫生都可以做，而且亦未必可以看出來，他說：「啱啱打完，好似透明質酸，喺X光係睇到，長遠嚟講如一、兩年以上，身體吸收咗，就未必睇到。」但實體的整容可以靠X光或者用手都可以分辨，他說：「如果加入咗假體，如鼻同下巴，一照X光同摸都摸到，同身體組織軟硬度唔同，一摸就摸到。最新有啲軟骨方法，未必會摸到，就算喺X光都有機會照唔到。」他解釋因為軟骨來自自身組織，所以不算假體，未必檢查到。對於祁佐良醫生指，Baby因箍牙令臉形有大幅改變，但不屬整形範疇，江醫生就指：「牙骨只會影響虎紋，嘴嘅凹凸程度。」<br>而醫學會會長、皮膚專科的史泰祖醫生則說：「唔會評論個別個案，不過好簡單做手術有疤痕你咪睇到，好似有啲注射嘅透明質酸同填充劑，份量唔多照X光都未必睇到。如果唔係表皮而喺入面切割又係冇疤痕，都係睇唔到嘅。」<br>採訪：唐如</p></body></html>