<html><header><meta charset="utf-8"><title>隔牆有耳：化身全智賢速date都敏俊 - 李八方</title></header><body><h1>隔牆有耳：<br>化身全智賢速date都敏俊 - 李八方</h1><p>齋玩speeding dating有啲悶，係時候嚟個crossover。香港約會（Speed Dating HK）喺本月20日晚會喺葵芳新都會廣場同場內嘅Beauty Cafe舉辦「尋找來自星星的『您』」韓風約會，除咗將Cafe打造成現代工業Loft，又會掛埋韓國人氣組合N-Sonic、MYNAME嘅造型照同立體裝置，希望韓風襯托下，方便俊男美女勇於表達。<br>唔使怕約會對象貨不對辦冇韓feel喎，皆因主辦單位特別安排星級化妝師Vinci Poon同佢嘅團隊，為參加嘅女士化個靚韓妝，變身韓系女神。<br>曾為韓國創作女歌手Harin化妝嘅Vinci話，受K-Pop同韓劇等影響，韓妝近年好流行，因為高貴又trendy，唔會特別濃，比較水潤同自然，幾適合香港女仔，唔少女士都想變身女神全智賢（圖）。如果有男士當日想化妝變都敏俊，據聞都無任歡迎。詳情可參考︰ http://www.metroplaza.com.hk 。</p></body></html>