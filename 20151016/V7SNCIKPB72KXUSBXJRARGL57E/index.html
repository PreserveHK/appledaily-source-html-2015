<html><header><meta charset="utf-8"><title>專家論勢：從五中全會搵機會</title></header><body><h1>專家論勢：<br>從五中全會搵機會</h1><p>踏入10月，港股似乎有從第三季陰乾格局走出來嘅氣勢，內地A股在國慶假期之後，亦都有見底回升嘅迹象，除咗對雙降（減息降準）嘅預期之外，更重要嘅係五年一次嘅五中全會，已經落實今個月底舉行。<br>五中全會今次已經嚟到第18屆，主要傾嘅係下一個五年計劃，有關於今次五年計劃（十三．五規劃）已經陸續有消息傳出，例如宏觀經濟指標，包括經濟增長目標訂於6.5%；將受到支持嘅行業，例如核電、電商下鄉之類。<br>相關消息傳出之後，不單只個股，就連個市都炒旺咗。今次個市可以升到去邊，市場有唔同嘅講法，但想知邊樣當炒嘅，可以留意吓五中全會前嘅消息，同會後嘅決議有無落差。<br>對於未來五年經濟增長速度，由之前一直講嘅保七，到而家只係6.8%到6.9%都當係達標，可見內地經濟增長確實有放緩嘅壓力，不過市場以乎都開始接受，正如剛成為諾貝爾經濟學獎的經濟學家Angus Deaton在其著作所寫，中國經濟高增長時間之長，以歷史標準來衡量，是極不尋常的。<br><br>流氓</p></body></html>