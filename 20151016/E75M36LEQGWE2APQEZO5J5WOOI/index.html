<html><header><meta charset="utf-8"><title>泛民勢危　恐礙立會選舉部署</title></header><body><h1>泛民勢危　恐礙立會選舉部署</h1><p>【拆局】<br>區議會選舉提名期結束，建制陣營尚未選舉，已在沒有對手挑戰下，有數十個議席自動當選。有泛民中人直言，在缺乏資源下，泛民各黨聯手，也不可能每區派人出選，再加上多個重點選區均受建制、本土派、假傘兵夾擊下，隨時較上屆失去更多議席，估計區選後建制控制區議會大格局不變之餘、泛民在區議會勢力可能進一步縮小，甚至影響明年立會選舉部署。<br>有泛民中人指出，從建制派在提名期的低調，顯示建制對今次區議會選舉策略有信心，「佢哋嘅策略係只要不犯錯，做好自己嘢，已經夠贏泛民，唔使搞乜大動作」。<br></p><p>缺資源兼受夾擊
</p><p>今屆出選人數均較2011年區選少，關鍵是泛民政黨資源不足，「人哋（建制派）一年開支幾千萬，區選開支再另計；我哋（泛民）一年得幾百萬，區選仲要慳住用」。面對如此局面，「連有機會嘅區都唔可以投入資源，更加唔好話有多餘錢派人去打對手自動當選啲區」。<br>更令泛民憂慮的是，泛民多個重點選區均受建制、本土派、假傘兵夾擊，隨時會失去這些重點區，「好似何俊仁俾建制、熱血打；馮檢基又俾工聯會同黃仲棋夾；連民主黨『利東孖寶』區諾軒同羅健熙都俾熱血狙擊」。他直言泛民只能寄望選民對他們地區工作認同、以及到時有更多主流泛民支持者投票，才有可能扭轉局面。<br>另一泛民中人更稱，他對泛民區選結果悲觀，「守得住原有議席數目已叫好好，輸5%議席算係合理範圍，就算再輸更多議席都唔意外」。他又指若泛民重點區大敗，隨時會影響立會部署，「到時淨係冇有份量嘅人選超級區議會，已經打亂部署」。<br>■記者莫劍弦</p></body></html>