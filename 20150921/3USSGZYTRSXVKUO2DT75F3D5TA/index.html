<html><header><meta charset="utf-8"><title>異動空間：尋找熟悉的面孔 - 魏力</title></header><body><h1>異動空間：<br>尋找熟悉的面孔 - 魏力</h1><p>世紀加息又要再等，這個陰霾看來年底前仍揮之不去，炒股票宜繼續細注打游擊，唔好太大貪。利率期貨顯示，下月加息機會不足兩成，加上本周習奧會，中港股有機短線反覆向上，恒指暫睇7月底位22800點水平，H指則可挑戰10700點。<br>值得留意，雖然指數chok上chok落，看似無從觸摸，但個股走勢的確轉強，上周五（18日）恒指、H指分別只升66及64點，但逾七成股份向上，反映議息後市場確是鬆一口氣，吸引資金入場掃貨，死咗幾個月的科網、濠賭股，出現報復式反彈，澳門勵駿（1680）、金沙（1928）走勢均現改善，可以短線走一轉。科網方面，都係搵番熟悉的對象如網龍（777）及科通芯城（400）。<br>股票之外，想講吓靜咗一排的比特幣（Bitcoin）。彭博消息指，美國商品期貨交易委員會將納入Bitcoin為商品之一，可視為對此虛擬貨幣的肯定，幫Bitcoin洗底，不再視大眾視為騙徒呃錢的工具。Bitcoin期貨、期權日後會受監管，令認受性大增，交投活躍之下，加上全球貨幣爭相貶值，Bitcoin價格有機會逐步向上，不妨留意事件發展。<br><br>魏力<br> http://www.facebook.com/2012jason </p></body></html>