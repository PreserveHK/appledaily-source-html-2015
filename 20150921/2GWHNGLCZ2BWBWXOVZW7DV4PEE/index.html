<html><header><meta charset="utf-8"><title>隔牆有耳：港姐龐卓欣風頭蓋CY - 李八方</title></header><body><h1>隔牆有耳：<br>港姐龐卓欣風頭蓋CY - 李八方</h1><p>香港專業及資深行政人員協會（專資會）上周五晚喺金鐘萬豪酒店舉行9周年晚宴，專資會一向被視為司局長搖籃，袁國強、陳家強、高永文以及陳茂波都曾經係理事，難怪除咗外訪不在港嘅袁國強，幾位局長都坐足成晚撐場。<br>但要數當晚最惹人注目嘅，肯定唔係呢幾位局長、亦唔係做主禮嘉賓致辭時都hard sell印尼之旅嘅特首梁振英，而係東驥基金董事總經理龐寶林嘅寶貝女龐卓欣Ada。Ada係今屆港姐亞軍，龐寶林則係專資會會員；為咗同專資會慶生，囡囡Ada做特別嘉賓上台獻唱《You Raise Me Up》，人靚聲甜獲唔少掌聲，台下亦成集郵對象，一概來者不拒。 </p></body></html>