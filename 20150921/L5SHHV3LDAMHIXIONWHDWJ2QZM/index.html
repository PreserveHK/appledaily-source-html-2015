<html><header><meta charset="utf-8"><title>隔牆有耳：鬍鬚曾讚9GAG有眼光 - 李八方</title></header><body><h1>隔牆有耳：<br>鬍鬚曾讚9GAG有眼光 - 李八方</h1><p>財政司司長曾俊華早前就同多位年輕創業家一聚，收集創業心得，鬍鬚曾喺網誌形容呢班年輕人，喺本地創業圈係「風雲人物」，包括趣味圖片分享網站9GAG嘅聯合辦創人阿Ray同GoGoVan創辦人Steven等，大讚佢哋有幾個成功共通點，包括市場觸覺好，唔只針對香港而係放眼內地以至國際，好似9GAG嘅讀者就冇地域限制，潛在嘅廣告市場當然唔細。<br>第二點則係極強嘅執行力，例如打破傳統電召貨車服務嘅GoGoVan開始進軍亞太區，致勝關鍵除咗發明一個高效嘅網上平台，更重要係高效率嘅管理同執行能力，鬍鬚曾相信呢一點係唔少創業者失敗嘅死穴。</p></body></html>