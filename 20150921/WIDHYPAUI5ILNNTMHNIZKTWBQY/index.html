<html><header><meta charset="utf-8"><title>【周日Lady‧泰拳女將】阿媽喊住都要睇</title></header><body><h1>【周日Lady‧泰拳女將】<br>阿媽喊住都要睇</h1><p>【本報訊】「打在兒身，痛在娘心。」是恆古不變的定律，看見愛女在擂台上，被對手重擊，更是膽顫心驚，「真係心痛，驚到喊。」從不體罰子女的Ling媽，不忍愛女被打，只有選擇逃避，至今只看過兩場比賽，丈夫更只看過一場，阿Ling指「爸爸有血壓高，嗰次睇完心跳得好快，我就唔畀佢再睇。」<br><br>記者：潘婉玲　攝影：張鼎和、麥超億<br><br>Ling媽心中，女兒從小獨立自主，雖無心向學，但非常懂事，「佢係調皮，但唔係壞，我同佢講，唔可以害人，唔可以犯法。」對愛女的唯一「不滿」，是太男仔頭，「我其實好想個女嗲我，我見到人哋啲女成日嗲媽咪又着裙，但我呢個(指阿Ling)從來唔會。」旁邊的阿Ling不禁失笑，「就算着校服裙，全面都着住條褲。」「係啊！佢好粗魯架！」兩母女一唱一和。<br> <br>的確，二人一直關係如朋友，就算彼此工作時間不同，不常見到面，每天也互通短訊，惟兩母女去年卻一度冷戰；原來阿Ling因為比賽，要極速減磅，引來媽媽大力反對，阿Ling一怒之下衝出家門，「連最親密嘅屋企人都唔支持，咁仲有邊個？」<br> <br>最終阿Ling胃炎入院，被逼要通知媽媽，口硬心軟的Ling媽在4月比賽當天亦暗中到場，為了不給女兒壓力，她事先隱瞞，待比賽完結，拳館中人把阿Ling帶到媽媽跟前，「我冇講嘢，但我見到佢眼濕濕，呢個女就係咁硬頸。」此刻，記者瞄到阿Ling也眼泛淚光，把臉別開。<br> <br>Ling媽認為，女兒迷上泰拳後，較以前有耐性，亦為別人設想，雖每次見到女兒滿身傷，總是心痛不已，但仍力撐到底，「佢開心就得！」阿Ling月底將會爭奪人生中第三條金腰帶，昔日需要減磅的她，目前反而要增肥，難怪媽媽又叫心痛。</p></body></html>