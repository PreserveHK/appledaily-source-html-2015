<html><header><meta charset="utf-8"><title>宣佈甩拖有陰謀?</title></header><body><h1>宣佈甩拖有陰謀?</h1><p>陳偉霆和蔡卓妍突爆分手，有網友用陰謀論估計兩人分手是宣傳伎倆，因William與緋聞新歡趙麗穎合作的新劇《蜀山戰紀之劍俠傳奇》今在網站播出，難怪有網民謂：「早不公開晚不公開，網劇明天要播了才公開！」至於阿Sa年尾假紅館舉行Twins十五周年演唱會，暫定於12月31至1月2日開三場，門票分為$680、$480、$280三種價錢，上周二開始有信用卡優先訂飛，記者昨致電信用卡訂票熱線問票房情況，除了第一場全部門票沽清外，第二和第三場的$680貴飛都被訂購一空，不過中價和平飛仍有得訂，反應未算好搶手！對於網友的陰謀論，阿Sa和William的經理人霍汶希回應：「希望好似佢哋微博所講，希望公佈件事之後，唔好再受到攻擊同傷害！」</p><p>雙方粉絲互罵</p><p>二人拍拖五年，由最初女尊男卑，至陳偉霆在內地竄紅後即形勢逆轉，William的內地狂迷曾偷偷上William的保母車拍照，事後William要怒炒司機。其實陳粉（陳偉霆粉絲）一直視阿Sa為眼中釘，經常在阿Sa的微博留言惡意中傷。昨日二人分手，不少陳粉都表現開心，留言大讚：「太好了！我做夢都在等這一天。」甚至有人用簡體字去阿Sa微博留言再鬧：「本來覺得你長的挺可愛，可是你是港獨，倒貼女，討厭你」、「我又沒說離婚犯罪，只是女方粉是如何黑大王（陳偉霆）大家都看到了，就是看不慣女方的腦殘粉」、「當初離婚還是陳偉霆接受了你吧，誰幫了誰也說不清。」有網民更叫阿Sa「滾回香港別回大陸」、「跟你家杜汶澤去嗨啊！」Sa粉絲即護主反擊：「在罵的人多數是粉絲吧！人果然是見高拜見低踩！」雙方粉絲爭論不休。<br>採訪：皓騫、嵐山</p><p>【全城熱話】</p><p>容祖兒：</p><p>尊重好姊妹阿Sa同William決定，希望佢哋可以開開心心過生活。</p><p>鄭希怡：</p><p>感情係佢哋兩個人嘅事，會尊重佢哋人決定，但會慰問阿Sa。</p><p>欣宜：</p><p>唔啱就分開啦，無謂嘥時間，各自努力搵錫自己嘅人。</p><p>張智霖：</p><p>正所謂「別離沒有對錯，要走也解釋不多。」最重要好嚟好去。</p><p>劉嘉玲：</p><p>最緊要開心，每個人維繫感情都有唔同方法，但唔好勉強，勉強冇幸福。</p></body></html>