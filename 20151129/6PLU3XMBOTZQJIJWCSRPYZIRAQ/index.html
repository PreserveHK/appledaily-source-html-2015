<html><header><meta charset="utf-8"><title>蕭定一孖B百日三喜臨門</title></header><body><h1>蕭定一孖B百日三喜臨門</h1><p>蕭定一前晚三喜臨門，孖仔蕭燁己和蕭燁人百日宴，太太Michelle生日，又是他們結婚5周年，蕭定一就在深灣遊艇會開P狂歡，張智霖（Chilam）、袁詠儀（靚靚）、周秀娜、胡杏兒和未婚夫Philip Lee、周焯華（洗米華）等畀面到賀。靚靚見到洗米華竟主動出擊集郵，前晚即貼相到微博，還引用Chilam歌曲《祝君好》歌詞：「寧願沒擁抱共你可到老……阿嫂！開玩笑，不要介意！」相中靚靚笑得風騷，洗米華則配合擺出chok樣，其中有一張照片還見到一臉驚愕的Chilam，好鬼搞笑。<br>此外，蕭定一為冧老婆Michelle，大扮組合五月天的阿信，上台唱歌時卻不慎仆倒傷腳，Michelle對老公一番心意，甜在心頭，全晚笑不攏嘴。<br>撰文：楊定</p></body></html>