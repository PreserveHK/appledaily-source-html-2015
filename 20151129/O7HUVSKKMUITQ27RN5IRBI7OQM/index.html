<html><header><meta charset="utf-8"><title>【電腦巡場】16GB USB Type-C手指　90蚊入手</title></header><body><h1>【電腦巡場】16GB USB Type-C手指　90蚊入手</h1><p>USB Type-C開始逐漸走入大家眼中，最為果粉熟悉的，當然係全機只有一個插口位的新MacBook，至於喜歡玩手機的，都會發現國產的OnePlus 2及樂視推出的新型號手機，都已經開始轉用USB Type-C了；而且腦場人預計，出年轉投USB Type-C的Android手機，會有更多款式推出，黃金Sales說：「如果出年的iPhone 7，都同新MacBook完全睇齊，行USB Type-C，咁就天下大同了。」<br>USB Type-C其實使用了最新USB 3.1的規範，同現在micro USB最大不同處，就是上下端完全設計一致，所以唔會存在上、下插反的問題，使用概念可以話同Apple  Lightning如出一轍；至於插頭尺寸方面，USB Type-C為8.3×2.5mm，會比現時Android手機廣泛使用的micro USB插頭略大（6.85×1.8mm）；不過在使用上會更見優勢，除咗唔會上、下插反外，當USB Type-C正確插入時會發出響聲，而且傳輸速度最高可達10Gbps，相對現時最廣泛使用的USB 3.0（5Gbps）高了一倍！<br>今個星期腦場都新返了一款USB Type-C的OTG手指—ADTA Type-C OTG Flash Drive，基本可完全對應MacBook及同類型手機，不過讀寫速度相對可以接受（100MB/s、30MB/s），未算達到USB 3.1的極速，但價錢亦不算太貴，分別為16GB/$90、32GB/$130及64GB/$195，如果是MacBook或以上兩款品牌手機的用家，可以一諗。<br><br>查詢：展昇（深水埗黃金商場地面42至44號舖）<br><br>記者、攝影：朱崇德</p></body></html>