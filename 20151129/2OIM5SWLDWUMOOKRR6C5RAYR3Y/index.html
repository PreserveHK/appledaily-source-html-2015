<html><header><meta charset="utf-8"><title>【周末搵食】雙子塔自助餐　任食17層海鮮</title></header><body><h1>【周末搵食】雙子塔自助餐　任食17層海鮮</h1><p>海鮮塔今年勁hit，但自助餐都有得食真係第一次見！最近富豪東方酒店Cafe Neo儷廊咖啡室推出「中法 Fusion 海鮮雙子塔」自助晚餐，兩座分別七層及九層高蒸籠上面，鋪滿超過十款時令海鮮，包括扇貝、蜆及黃金螺等，較特別就有梭子蟹、波士頓龍蝦鉗、松葉蟹腳及麵包蟹等。底層仲有兩層中法式湯底，包括避風塘家鄉番茄薯仔湯及法式海龍皇湯。有熱都有凍，buffet嘅冷盤都唔失色，冰鎮海鮮山就有美國小白蝦、愛爾蘭蟶子、肥美嘅荷蘭鮮青口，以及爽口彈牙嘅黃金螺。趁住聖經節未到，buffet未加價，當然要把握時間食盡時令海鮮。<br><br>「中法Fusion海鮮雙子塔」自助晚餐<br>地址︰九龍城沙浦道30-38號富豪東方酒店地下一樓Cafe Neo 儷廊咖啡室<br>價錢︰成人$428、小童$288（星期日至四及公眾假期）<br><br>  成人$458、小童$308（星期五、六及公眾假期前夕）<br></p><p>記者︰黃依情</p></body></html>