<html><header><meta charset="utf-8"><title>效力15年只做第4男主角陳國邦公開信撇無綫</title></header><body><h1>效力15年只做第4男主角<br>陳國邦公開信撇無綫</h1><p>好演員又走一個，向來醉心演戲的陳國邦昨日突然在網上撰寫「給無綫電視的公開信」，透露決定離開合共工作了20年的無綫。身在台灣演出舞台劇《相約星期二》的陳國邦，於信中未有一句指摘大台之言，只透露感心灰：「在這15年間，只希望能用自己的能力換取賞識及當主角的機會，結果是讚賞得到不少，而機會卻越見越渺茫。」</p><p>阿邦在2012年台慶頒獎典禮中憑《大太監》「彭三順」一角入圍最佳男配角最後兩強，惜敗給同門師弟、「蘇基」古明華。現年47歲的阿邦在早前的《名門暗戰》中只做第4男主角，他直言不想看到自己的作品慢慢變作一潭死水，希望有改變，但未知去向，只說：「有我落腳的地方，我便會到那裏。」王喜、江美儀、王宗堯等留言祝福，阿邦昨日透過短訊回覆：「今晚喺台灣同老師（鍾景輝）為舞台劇首演，多謝關心，我會繼續做好我應該要做嘅嘢。」</p><p>羅敏莊：佢唔開心
</p><p>陳國邦太太羅敏莊（Mimi）前年不與無綫續約，她昨日在電話中贊成老公決定說：「我都覺得佢唔係咁開心，咁不如唔好做，佢做舞台劇，可以教書或者其他嘢。」可覺老公懷才不遇？她說：「係身邊人話我聽，我不嬲係佢頭號fans，可能唔夠靚仔。」Mimi直言供樓負擔不算大。<br>樂易玲昨晚出席慈善晚宴回應陳國邦的公開信，她表示：「同佢傾咗合約，條款佢滿意仲答應咗，等佢10月尾喺加拿大做完舞台劇簽，唔知佢放假時思前想後，希望佢諗多咗。」記者表示阿邦想做主角，她讚對方好戲亦重視他：「佢角色一直器重，至於主角，要同製作部傾，唔係一個人話晒事，亦都要有角色啱佢，佢一向多舞台劇做，同佢合作形式係就佢時間做舞台劇。」<br>採訪：嵐山、譚倩宜</p></body></html>