<html><header><meta charset="utf-8"><title>周汶錡宣佈陀仔會追女湯盈盈懷第二胎照跳舞 </title></header><body><h1>周汶錡宣佈陀仔會追女<br>湯盈盈懷第二胎照跳舞 </h1><p>錢嘉樂與太太湯盈盈已育有兩歲囡囡凱晴，日前再傳有喜，不過二人三緘其口。二人前晚與洪天明到九展，捧鄭敬基與李逸朗向張國榮致敬的音樂會，鄭敬基在台上玩踢爆，呼籲台下觀眾起身跳舞懷念哥哥時，望住盈盈笑言：「如果懷孕就唔好跳，或者有咗兩個月都唔好跳。」盈盈在台下笑笑口照跳。</p><p>天明加把口</p><p>到散場時盈盈慢行護肚，與嘉樂企定定給記者影相，在旁的天明又笑住大叫記者：「小心啲，你哋。」記者上前恭喜嘉樂再做老竇，他全程笑晒：「遲啲先講，係開心事。」<br>另外兩位準媽媽周汶錡（Kathy）與Cara G.，前晚在銅鑼灣利園出席時尚活動，同場還有徐濠縈和樂基兒。已有六個多月身孕的Kathy腹部未算好大，她透露腹中BB性別：「噚日check咗，係仔。」有否失望？她說：「女可以扮靚，我有好多手袋物件留畀女，會追多個，下一步啦，搞掂呢個先。」記者讚她會生混血靚B仔，她笑言：「係咩，追吓女仔都好，健康就OK。」</p><p>阿徐讚韓紅</p><p>阿徐老公陳奕迅（Eason）早前與韓紅上《我是歌手3》，韓紅以「包租婆腔」飆高音唱陳奕迅飲歌《十年》，遭網民指糟蹋，阿徐說：「大家風格唔同，韓紅風格響亮，佢喺內地好紅要騷quali，Eason唔想搶佢把聲，佢哋感情唔錯，係為佢打氣。」<br>採訪：溫敏芝、卓寶花<br>攝影：陳順禎</p></body></html>