<html><header><meta charset="utf-8"><title>46歲美魔女伊能靜真人蘋果肌激凸</title></header><body><h1>46歲美魔女伊能靜真人<br>蘋果肌激凸</h1><p>現年46歲嘅伊能靜早前同細佢十年嘅秦昊喺泰國布吉島拉埋天窗，有傳伊能靜喺3月31號於北京搞第二場婚宴，要求賓客唔好擺相上網，大家都以為佢想婚事保持低調，點知噚日被台灣媒體踢爆，伊能靜係想「修圖」後，再發婚禮相畀傳媒，難怪「美魔女」伊能靜啲相keep到咁索!<br><br>不過，講起呢個「PS圖」係點揭開呢?就係早前《時尚芭莎》總編輯蘇芒出席完伊能靜喺北京搞婚宴，即喺微博率先po現場相，留言：「純現場無P圖，祝福伊能靜和秦昊要幸福喲喲喲喲!」令唔少網友發現伊能靜忽然變得有啲肥腫，就連身形同手臂位都有啲粗，網友更回覆：「原來童顏都是假的！難怪婚禮的照片不允許賓客發佈，要修過之後才可以！」<br><br>伊能靜當日亦同高圓圓、張梓琳影合照，由於本來佢哋兩個都係身形纖瘦，令伊能靜睇落更顯略胖，其後相關照片已被刪除。</p></body></html>