<html><header><meta charset="utf-8"><title>求驗客手記︰美斯腳腫元凶係…</title></header><body><h1>求驗客手記︰<br>美斯腳腫元凶係…</h1><p>喺剛過去嘅國際賽期，阿根廷踢咗兩場友賽，但美斯（右）都冇上陣。西班牙傳媒披露，原來美斯右腳受傷，腫咗一嚿（小圖），痛到鞋都着唔到。<br>美斯係喺歐聯16強次回合，代表巴塞隆拿對曼城嗰陣，被對手嘅迪米捷利斯整傷。喺之後嘅國家打吡，美斯知道事關重大，所以痛都頂硬上，幫巴塞以2:1擊敗皇家馬德里。雖然我求大俠睇相都擔心美斯嘅傷勢，但巴塞隊友碧基就話佢傷勢樂觀，應該可以喺下周日聯賽對切爾達。</p><p>另外，巴塞翼鋒柏度洛迪古斯今季不獲重用，打算離隊。網上亦流傳巴塞下季嘅賽前訓練衫，係以黃、黑色為主色。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>