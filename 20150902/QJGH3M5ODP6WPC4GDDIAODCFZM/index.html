<html><header><meta charset="utf-8"><title>【扮靚籽】最佳代言人奇招上位　富二代炫富賣珠寶</title></header><body><h1>【扮靚籽】最佳代言人奇招上位　富二代炫富賣珠寶</h1><p>美國電視頻道E!的真人show #Rich Kids of  Beverly Hills爆紅，一套電視劇只係睇幾個富二代shopping、愛恨交纏去party，但做足三個season長做長有，比同台另一節目Keeping Up with the Kardashians更令人費解。主角之一的Dorothy Wang，老豆係《福布斯》全美400大富豪之一的Roger Wang，身家總值估計約三十九億美金。而Dorothy醒目用富二代炫富女包裝自己，sell有錢就是任性，買私人飛機濕濕碎無難度，仲紅到自己賣珠寶推出Jewellery line。25歲就咁有商業頭腦，或者佢就係下一位Kim Kardashian、Paris Hilton，不過首先老豆要有返三五七間酒店。</p><p>另外澳洲超模Miranda Kerr自與Orlando Bloom離婚後，大解放越發性感。帶baby  fat的天使臉孔與超級魔鬼身材，實為男女通殺，作為男士性感女神外，她更被票選為日本女孩心中的best body。作為運動品牌代言人，除廣告硬照影得驚艷，近日她更於Instagram upload一張疑似真空、只露波鞋相。有冇打底就自行定斷，但作為sell鞋廣告就冇得輸啦，健康膚色配對靚靚布鞋，為賣對波鞋搏到盡，最佳代言人非佢莫屬。</p><p>資料來源：Nextshark、dailymail UK、dorothywang.com、miranda kerr instagram、Reebok<br><br>記者：楊麗珊</p></body></html>