<html><header><meta charset="utf-8"><title>湯唯拍到爆肺　青雲：好驚</title></header><body><h1>湯唯拍到爆肺　青雲：好驚</h1><p>由劉青雲跟湯唯主演、張婉婷執導的電影《三城記》，前晚在金鐘舉行慈善首映，金燕玲、李治廷、任達華跟太太琦琦都有到場支持。張婉婷受訪時大爆湯唯拍到爆肺，及於開工前曾在Google找青雲的資料，更透露青雲的「太空人」宣言令他成為劇組的男神，張婉婷說：「湯唯因為Google完知道青雲唔多講嘢，拍呢套戲時，一路唔敢同佢講嘢，直到有場戲湯唯要用擔挑提起兩個女，可能重得滯，搞到佢爆肺，爆完之後青雲先睬佢。」</p><p>經常受傷</p><p>身旁的湯唯承認確曾爆肺，她說：「原本要搭飛機去美國，但最終去唔到，要去醫院做手術，休息咗3日復工，唔想阻住進度，老公都知。本身預咗探我班，驚照顧唔到老公，就叫佢唔好嚟。」她透露在醫院以微創手術補回肺內氣泡。湯唯笑言背脊及腳經常受傷，老公韓國導演金泰勇已見怪不怪。<br>至於青雲則笑笑口澄清沒有不理會湯唯，他說：「其實一路有傾，只係我講說話唔多，現場好多嘢要記，對白又係普通話，所以唔多嘢講，直到有一日練琴大家對稿，見佢練練吓走咗，聽工作人員講爆咗肺，好驚。」對於被湯唯以Google起底及成為男神時，他笑言好在事後才知道，可避免尷尬。<br>另外，李治廷早前在內地拍真人騷，被扯褲導致露毛，他笑說：「估唔到玩到咁，想睇嘅人先睇得到，要好留意。」他大方表示沒有嬲過亦不想報復。近日在內地被大媽圍到要躲起來，李治廷認為是fans支持自己的表現，但就不會考慮女fans的提議出寫真。<br>採訪：譚倩宜<br>攝影：陳俊強</p></body></html>