<html><header><meta charset="utf-8"><title>【孭咩呀！】背囊背囊又係背囊幾嚿水書包去開學</title></header><body><h1>【孭咩呀！】背囊背囊又係背囊<br>幾嚿水書包去開學</h1><p>早排內地家長潮興搶購日本小學生書包，個個去到日本唔買菜刀、廁所板同電飯煲，變成爭奪每個要成10萬日圓（約6,339港元）嘅小丸子書包。成六千幾蚊個書包都爭崩頭，你都咪話唔誇呀！<br><br>咁唔知香港嘅學生哥，又會唔會用呢種書包呢？而佢哋用嘅書包，又係咩價位呢？趁住開學日，動新聞派出兩位主播Gi同斌斌殺落校網區，作實地採訪。結果顯示，原來大部份學生都抗拒用小丸子書包，原因係太重同款式唔吸引。<br><br>街訪反映，同學仔用嘅書包，大概都係三至四百蚊。而大家都不約而同咁話，太貴嘅書包唔會買喎。睇嚟香港嘅學生哥，都幾慳家！</p></body></html>