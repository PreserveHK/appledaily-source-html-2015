<html><header><meta charset="utf-8"><title>隔牆有耳：唐唐婉拒中央　唔去閱兵 - 李八方</title></header><body><h1>隔牆有耳：唐唐婉拒中央　唔去閱兵 - 李八方</h1><p>特區政府公佈咗9.3閱兵觀禮團名單，唔少花生友梗係數一數，到底有邊啲政界中人成為CY心腹，獲得一票難求、屬身份象徵嘅閱兵機會？而喺呢個寫到明由CY率領嘅觀禮團之下，有前特首曾蔭權夫婦，卻冇前政務司司長唐英年，有政界中人懷疑，莫非CY咁都要打壓唐唐？係咪真係小器到咁？<br>八方問過嘞，事實似乎唔係大家所想喎。話說唐唐貴為全國政協常委，其實係同其他港區政協同人大代表，直接由中央有關方面邀請，點輪到CY決定請唔請佢？而呢班政協同人大，喺好早之前已經獲邀並回覆咯。而獲邀嘅唐唐則透過發言人回覆，「好榮幸收到國家的邀請，出席有關慶祝活動，但抱歉因事未能出席」。</p></body></html>