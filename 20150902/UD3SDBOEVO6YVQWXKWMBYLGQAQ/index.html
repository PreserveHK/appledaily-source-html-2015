<html><header><meta charset="utf-8"><title>【撐自己人】女足為港隊給力預測撼中國坐和望贏</title></header><body><h1>【撐自己人】女足為港隊給力<br>預測撼中國坐和望贏</h1><p>只要是香港人，就一定撐！9月3日「中港大戰」一觸即發，港隊為備戰這場硬撼國足的2018世界盃外圍賽已準備就緒，出發前更有同樣代表香港的女子隊打氣，期盼男足明日取得滿意戰果！<br>記者：趙永傑　攝影：馮峰<br><br>身處C組的港隊目前兩戰兩勝排榜首，明日便於深圳寶安區運動場硬撼中國，女足早前於操練中不忘為男子隊打氣給力。女足主教練陳淑芝說：「作為教練，我反而唔會將個結果睇得咁重，球員嘅表現重要過戰果。我相信男子隊已準備得好好，我祝佢哋好運！」<br><br>女足近期成城中熱話，事關三位女將陳詠詩、劉夢瓊及張煒琪剛剛衝出香港，正式加盟日乙球隊日本足球學院。球隊暫時缺少三位主力，但女足仍要為11月的越南邀請賽而積極備戰，陳淑芝續說：「我哋操咗幾課，狀態有待提升，啱啱又有三個球員去咗日本，香港隊都需要加啲年青球員入隊。」<br><br>女足助教黃若玲（Betty）則認為，球隊仍有不少具經驗的女將坐鎮，當日操練對U19隊射入唯一入球的中堅劉潤兒，便被Betty點名提拔。盤扭技術厲害的潤兒說：「我都有向打中堅位嘅男足成員學習，覺得虎哥（李志豪）踢得幾好。我希望男足可以打和中國，因為我哋支持香港隊嘛！男子隊，加油！」<br><br>陳詠詩、劉夢瓊及張煒琪取得空前成就，成不少女足隊員奮鬥目標，當中被Betty視為「未來之星」的後衞賀允同，年僅19歲卻位置感一流，甚有大將之風。阿妹說：「我係啱啱提升上嚟senior隊，希望跟到大隊節奏同水平，嚟緊都想出國發展，但要更努力啲。我覺得男子隊嘅盧均宜踢得好好，又助攻又防守；希望佢哋可以同國足打和，最好就梗係贏波啦！」</p></body></html>