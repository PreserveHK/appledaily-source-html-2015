<html><header><meta charset="utf-8"><title>結婚16周年蜜遊馬爾代夫黑仔夫婦Selfie婚照圓夢</title></header><body><h1>結婚16周年蜜遊馬爾代夫<br>黑仔夫婦Selfie婚照圓夢</h1><p>姜皓文（黑仔）和老婆金慧英今年結婚16周年，當年他倆結婚時一切從簡，既沒拍婚紗照也沒有蜜月旅行，苦候16年的金慧英，終於等到了！日前他們到馬爾代夫旅行，原來此行有多重意義，除了補度蜜月及補影結婚相外，也順便預祝兩公婆10月的生日。</p><p>感激太太包容</p><p>黑仔昨日接受訪問說：「平時我哋每年都搞生日，10月24至26號呢3日，係我同太太嘅生日，加埋結婚周年連埋一齊，今年10月我要去北京同留喺香港開工，冇期，所以就提早去馬爾代夫旅行，今次成個行程都係太太安排。」<br>黑仔坦言想彌補當年結婚沒有做的事，但又不想過份勞師動眾，所以沒請攝影師等人同行，他說：「自己帶咗一套白色禮服，太太就有幾套婚紗，兩箱行李，想嚟一次特別啲嘅自拍（Selfie），自己帶埋腳架同遙控自拍。我哋又鍾意浮潛，其他行李係器材同救生衣。」至於選擇到馬爾代夫影婚紗相，亦是金慧英的意思，黑仔說：「趁陸沉前想去一次，太太對呢個地方好有情意結，佢10幾年前去過拍廣告，一路話想再去，咁咪陪佢去多次囉，其實一直都想陪佢去旅行，不過年幾都請唔到工人，𠵱家請到又安定晒所有嘢。」他指請工人目的是要照顧家中的貓狗：「好掛住啲貓狗，我哋每日早晚兩段時間同姐姐（工人）chit chat，睇吓湊得佢哋好唔好。」<br>談到結婚16年的感受，黑仔感激太太過去一直的包容：「結咗婚咁多年嚟，兩公婆大家都好包容，計埋未結婚日子，相處咗20幾年，好難得，希望一直好落去。」金慧英則笑說：「夫婦之間咪包容、包容再包容，同忍忍忍囉！」<br>採訪：炎炯炯</p></body></html>