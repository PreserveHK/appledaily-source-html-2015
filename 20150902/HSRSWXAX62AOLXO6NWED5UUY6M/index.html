<html><header><meta charset="utf-8"><title>樂香園：有無好消息？ - 密西比</title></header><body><h1>樂香園：有無好消息？ - 密西比</h1><p>近期與基金朋友寒喧，第一個問題大多是「有冇好消息？」又或者是「個市仲有冇得跌？」總的來說，所有朋友對股市以至經濟都是持悲觀態度，更弔詭的是，中央每一次再出手，如「揼水」在股市「掃貨」維穩，又或者是加重人民幣遠期合約沽賣成本、從而構成支撐人民幣滙價效果的救市措施，市場看法會變得再悲觀一點。<br>撇開越來越「去市場化」，但仍未能止瀉的A股不說，恒指近期「升少跌多」，單計8月份已累跌12.04%或2,965點，是2011年9月歐債危機以來表現最差月份。原以為踏入9月可以有一個像樣的反彈，想不到又是繼續跌。<br>後市如何？有歐資投行高層跟密西比說：「根據咁多年經驗（逾20年），每當大市跌咗咁多，無論牛市或熊市，點都有人出嚟買嘢，姑不論結果係睇錯抑或是睇啱，總之點都會有人撈貨，但今次居然係完全見唔到出嚟撈嘢嘅人！不如你答我後市會點吧！」<br>真的毫無好消息？該高層苦笑說：「周四及五內地無市，跌少兩日，少咗個壞消息來源囉，內地仲拉埋全球最大上市對沖基金英仕曼中國區主席添。」看來9月還是再謹慎些好。<br><br>密西比</p></body></html>