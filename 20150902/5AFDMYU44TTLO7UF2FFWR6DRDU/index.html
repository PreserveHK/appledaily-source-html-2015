<html><header><meta charset="utf-8"><title>趣趣地：C朗返葡又selfie</title></header><body><h1>趣趣地：C朗返葡又selfie</h1><p>雖然球迷焦點都仲喺轉會市場，不過冇份嘅國腳都陸續返國家隊報到嘞，好似皇馬前鋒基斯坦奴朗拿度（C朗），就已經返到里斯本同葡萄牙大軍會合，準備周五對法國嘅友賽，呢排C朗好鍾意selfie，自然同一大班隊友自拍一番。歐洲搵食嘅南美兵一向視返國踢國際賽係苦差，但係阿仙奴嘅智利翼鋒阿歷斯山齊士，就搭私人飛機返去，睇住佢V晒手咁自拍，似乎都幾享受航程喎。</p></body></html>