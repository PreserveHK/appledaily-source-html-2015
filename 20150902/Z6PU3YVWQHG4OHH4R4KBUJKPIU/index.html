<html><header><meta charset="utf-8"><title>四眼哥哥：放馬過嚟</title></header><body><h1>四眼哥哥：放馬過嚟</h1><p>【本報訊】由去年11月被捕至今，各被告為這宗藐視法庭案折騰大半年。被稱為「四眼哥哥」的鄭錦滿原本計劃返回澳洲升學，並已經交了十多萬元學費，但因案件隨時有下集，故他不敢返回澳洲，連學生簽證亦已經過期，他揚言對律政司再採取行動抱觀望態度，並向對方說「放馬過嚟」。<br></p><p>「犯埋啲低級錯誤」
</p><p>鄭錦滿在庭外表示，昨天判決只是小勝一仗，「𠵱家喺香港，公義已經蕩然無存，喺法庭上仲有僅餘嘅程序公義，可以喺高等法院體現到，其後繼續勇武抗爭」。<br>由於律政司可上訴或重新展開程序，故鄭已有心理準備，但揚言「如果律政司再告，放馬過嚟」。<br>另一被告羅慧茵昨在庭外激動落淚，「我唔係擔心，我覺得呢個政府好可恥，政改方案都否決咗，仲要玩啲乜啫，有真憑實據咪告我哋囉，但唔好犯埋啲白癡錯誤，同啲建制派離場一樣咁兒戲」，「我覺得律政司好低能，讀咁多書做乜啫，犯埋啲低級錯誤」。<br>羅慧茵訴說，政府有大量資源，不能預計律政司何時會再控告她，但她說「無所謂，佢咪繼續嚟囉」，只是想到不知何時又會收到警方通知，然後又要申請法援，她就有點激動。<br>羅慧茵表示不怕再抗爭，「政府唔可以再用呢啲手段欺壓我哋啲市民，我哋只係想要番一個民主嘅香港，一個好嘅香港，我唔想個香港俾個政府搞到咁之嘛，我哋可以做到啲乜啫」。<br>■記者黃幗慧</p></body></html>