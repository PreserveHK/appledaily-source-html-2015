<html><header><meta charset="utf-8"><title>隔牆有耳：男神Pink Dot嘉年華撐同志 - 李八方</title></header><body><h1>隔牆有耳：男神Pink Dot嘉年華撐同志 - 李八方</h1><p>同志運動有新血，被稱為「男神」嘅演員王宗堯擔任今年「一點粉紅（Pink Dot）」大使，呢個嘉年華喺嚟緊20號下晝添馬公園舉行。<br>男神話自己雖然係直人，但愛無關性取向，今次答應幫手前一啲猶豫都無，佢又話細個讀書嗰陣見證同志同學受欺凌，但𠵱家唔少國家已經通過咗同志婚姻，希望香港社會都可以進步。<br>佢認為Pink dot呢類活動可以改變社會文化，改善歧視情況，對於係咪要立法反歧視，佢就話個世界喺度變緊，同志唔係要逼社會接受佢哋，最希望透過更多討論去改變思想。<br>大會預計今次Pink Dot參與人數會超過去年嘅12,000人，舉辦單位之一、大愛同盟創辦人明哥黃耀明話，美國等西方國家接連通過同志婚姻法，香港唔應該落後於人，又話Pink Dot係「溫柔」推動同志權利嘅方式，希望多啲人參與咁話。</p></body></html>