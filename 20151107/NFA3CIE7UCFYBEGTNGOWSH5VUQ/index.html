<html><header><meta charset="utf-8"><title>Jocelyn胸贏祖兒</title></header><body><h1>Jocelyn胸贏祖兒</h1><p>容祖兒、李治廷、鄭希怡和Jocelyn夫婦前晚在金鐘出席Burberry酒會。當中以大Deep V、酥胸半露現身的Jocelyn最為性感，搶去祖兒風頭。祖兒身體不適，她說：「全日拍廣告，早起身，食嘢好急，所以搞到個胃唔舒服。」祖兒媽媽為愛女準備飯盒，她說：「我都有整過畀佢食，不過見佢食得有啲啲勉強，係煮番茄炒蛋，但係嗰碟餸有好多水。」祖兒笑稱自己是地獄廚神，甚少跟師兄（劉浩龍）煮飯仔，最多是打邊爐，她說：「自己怕有挫折，所以最好出去食，免磨擦。」<br>李治廷穿透視裝赴會，不過明顯瘦了一圈，他說：「剛剝智慧齒，所以輕咗十磅，連個cup位都降，由D轉C，之後要食多啲嘢。」他表示最近接拍的電影亦不連戲：「導演畀時間我操番，食多啲嘢，早啲休息就可以。」<br>採訪：王連連<br>攝影：陳志嵐</p></body></html>