<html><header><meta charset="utf-8"><title>千嬅唔怕臨老着泳衣</title></header><body><h1>千嬅唔怕臨老着泳衣</h1><p>楊千嬅、林海峰跟導演黃修平為新片《哪一天我們會飛》宣傳，前日在香港大學跟學生舉行座談會。千嬅表示夢想會令人長命，鼓勵同學放膽追尋夢想。<br>林海峰笑言首次到最高學府：「學生俾我哋嘅衝擊很大，同學嘅夢想同看法原來比我哋更深入，我哋𠵱家嘅夢想會放喺子女身上。」千嬅話：「我今年42歲，想做一啲做唔到嘅嘢，因為唔想到死嗰日有遺憾，不過有時失敗咗畀人笑你臨老着泳衣呀，不過我着到你吹呀！我都唔驚，大家咁後生驚乜先！」<br>另外，《哪》片前日上映票房只有35萬元，反而已上映3星期的《我的少女時代》仍有57萬元，而首位是荷李活大片《007：鬼影帝國》，有327萬元票房。<br>撰文：李森</p></body></html>