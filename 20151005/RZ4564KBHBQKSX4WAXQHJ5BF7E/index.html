<html><header><meta charset="utf-8"><title>飯局男伴轉不停　阿佘怨姊妹冇仔介紹</title></header><body><h1>飯局男伴轉不停　<br>阿佘怨姊妹冇仔介紹</h1><p>佘詩曼、張智霖（Chilam）、薛家燕和魯振順主演的電影《十月初五的月光》將於下月12日上映，Chilam和阿佘等人昨日冒着3號風球出動造勢，乘坐開篷巴士到銅鑼灣鬧市，向市民派餅，吸引過百市民圍觀兼搶餅，由於現場只有4名保安維持秩序，情況顯得混亂。<br>阿佘早在今年8月前被本報拍到與紋身男Randy在數碼港拍拖睇戲，近日又被拍到與格仔衫男夜蒲，問到阿佘新歡一事？她說：「冇呀！」但阿佘全程甜笑，她解釋：「今日宣傳嘛，過去一年365日，我都處於長期工作狀態，好少過正常生活，今年終於可以放慢腳步享受生活，多啲同朋友食飯，所以影多咗呢類新聞。」<br></p><p>Chilam拒晒月光</p><p>阿佘表示仍未覓得真命天子，也沒有裙下之臣，問她閨蜜有介紹男伴嗎？她說：「佢哋好忙，掛住大肚同湊仔。」而阿佘有信心《十》片票房，她說：「問老闆，如果過咗某個票房，最好分紅畀我哋。」明年2月約滿無綫的阿佘，仍在考慮是否續約，但她想專攻電影巿場。<br></p><p>至於Chilam強調票房好會謝票，問他會否效法電影《我的少女時代》男主角王大陸露股謝票？Chilam說：「八月十五係月圓，我哋十月初五就月缺，所以唔使露咁多。」Chilam透露稍後會演出內地真人騷，內地綜藝節目經常天價搶星，惹來廣電總局打壓，他說：「我係合理價，超值抵用。」<br>採訪：黃曉妍<br>攝影：陳俊強</p></body></html>