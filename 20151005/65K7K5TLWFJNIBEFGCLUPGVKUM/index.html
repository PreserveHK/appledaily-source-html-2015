<html><header><meta charset="utf-8"><title>【馮仁昭四圍超】琦琦打風趕Set頭</title></header><body><h1>【馮仁昭四圍超】<br>琦琦打風趕Set頭</h1><p>前日強颱風「彩虹」吹襲香港，但絕冇影響女人扮靚嘅決心，名模琦琦前日下晝4點幾現身中環置地廣場，素顏嘅佢戴cap帽襯喇叭牛仔褲，佢喺商場行咗一陣，似乎搵緊心水店舖，最後都要搵保安問路，原來琦琦係去星級髮型師Kim Robinson所開嘅髮型屋整頭，琦琦連打風都要去整頭髮，完全唔怕整完之後，會俾「彩虹」吹亂喎。<br>撰文：馮仁昭</p></body></html>