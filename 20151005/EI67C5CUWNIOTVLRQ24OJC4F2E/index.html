<html><header><meta charset="utf-8"><title>湯鎮業難得返港　兄妹油站敍舊</title></header><body><h1>湯鎮業難得返港　兄妹油站敍舊</h1><p>【窩打老道】現年57歲的湯鎮業過去十多年長駐內地發展，08年他再婚娶了位年輕二十六載的青島姑娘文靜，婚後二人並產下一對孖女。近日湯鎮業返港工作，但也把握時間跟哥哥湯鎮宗和胞妹等兄弟姊妹見面，可謂手足情深。<br>前日下午時分，着住T恤短褲的湯鎮業在將軍澳工作後搭的士與胞妹和外甥會合，其妹和外甥還拿住大包小包的送給湯鎮業，然後齊齊到窩打老道一間有服務的油站取車，未知是否車上冷氣太凍，湯鎮業落車時一度凸點！</p><p>企街會湯鎮宗</p><p>見座駕還未能取回，湯鎮業惟有將大包小包先搬上車，然後一支公走到對面的酒店。原來同樣在內地發展的哥哥湯鎮宗，近日亦剛巧回港，兩兄弟趁機碰面之餘，湯鎮宗還拿了大包東西送給弟弟，兩兄弟傾了好一會後道別，然後湯鎮業便與妹妹等人搭的士離開。</p><p>橫店補辦婚禮</p><p>記者昨致電湯鎮業，他表示每次返港都會抽時間跟妹妹見面，感情十分要好。他說：「返嚟咪見囉，阿哥（湯鎮宗）今日都飛咗去英國，有時返去香港都見吓啲細妹，攞啲信畀我，我唔喺香港，咪叫細妹幫我負責銀行啲嘢。噚日架車又壞咗拎去整車，太耐冇揸架車唔郁得。」<br>有傳湯鎮業再搞婚禮，對此他笑說：「做咗啦！喺之前個真人騷《加油吧新郎》度！」今年6月湯鎮業在真人騷中向太太文靜送上驚喜，於橫店補辦宮廷式大型婚禮。<br>採訪、攝影：梁繼光、吳耀輝</p></body></html>