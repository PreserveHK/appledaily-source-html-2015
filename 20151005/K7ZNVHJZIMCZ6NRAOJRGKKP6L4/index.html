<html><header><meta charset="utf-8"><title>隔牆有耳：警方爆嘉欣BB年齡秘密 - 李八方</title></header><body><h1>隔牆有耳：<br>警方爆嘉欣BB年齡秘密 - 李八方</h1><p>前日港鐵大圍站有示威活動，無綫搵咗陳嘉欣去採訪，點知俾一名女子拍打，不單止部手機跌落地，嘉欣BB仲俾人打親受傷，要送院治理，好多嘉欣BB粉絲喺網上睇到心痛，好關心嘉欣BB傷成點，而警方亦好有效率，即場拉咗打嘉欣BB個女人，不過因為呢單案，無意中爆咗嘉欣BB一個秘密。<br>話說同所有案件一樣，警察公共關係科會向傳媒提供案件基本資料，咁除咗案發過程同被捕人士基本資料外，仲會有受害者基本資料，例如年齡，就係因為呢樣嘢，警察公共關係科無意中揭露嘉欣BB年齡係30歲！雖然八方相信唔少嘉欣BB粉絲都唔會理嘉欣BB幾多歲，但始終年齡係女人嘅秘密，無端公開咗都唔係幾好嘅。</p></body></html>