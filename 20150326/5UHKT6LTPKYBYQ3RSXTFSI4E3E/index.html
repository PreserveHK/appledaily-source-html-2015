<html><header><meta charset="utf-8"><title>求驗客手記：C朗叫球迷收聲有手尾</title></header><body><h1>求驗客手記：C朗叫球迷收聲有手尾</h1><p>西甲國家打吡到𠵱家仲有餘波，皇馬嘅基斯坦奴朗拿度（C朗）入波追平後，慶祝時雙手疑似叫魯營觀眾收聲，西甲聯會主席泰巴斯表示動作具挑釁性，考慮向C朗作出處分。皇馬最終以1:2輸波，落後榜首嘅巴塞四分，如果C朗真係被追加停賽，皇馬隨時再失分，要追趕就難上加難。</p><p>另外，《法國足球》就估計，巴塞前鋒美斯計埋adidas及土耳其航空等嘅巨額贊助，每周收入達一百萬鎊（約一千一百五十萬港元），每年四千七百八十萬鎊，比第二位嘅C朗（三千九百七十萬鎊）多咗八百萬鎊，冠絕球壇！C朗收拾心情返葡萄牙國家隊，備戰周日主場對塞爾維亞嘅歐國外I組大戰，仲喺個人instagram硬銷葡國新作客球衣㖭（圖）。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>