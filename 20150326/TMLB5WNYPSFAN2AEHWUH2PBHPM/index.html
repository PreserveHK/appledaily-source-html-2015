<html><header><meta charset="utf-8"><title>揭林欣彤劈腿天堂鳥Gordon嗌分手</title></header><body><h1>揭林欣彤劈腿<br>天堂鳥Gordon嗌分手</h1><p>林欣彤（Mag）日前驚爆曾遭初戀男友Ben暴打，Ben則連月在社交網站狂數她出軌兼怒吼「見到佢瞓埋我張床」。雖然Mag委屈回應：「很可怕，愛的反面可以恨成這樣」；但本報收到消息，指Mag去年8月開始一直腳踏兩船，新歡是二十五歲、去年以唱MK-Pop出道的男子組合天堂鳥隊長葉灝基（Gordon）。而Gordon無辜成為第三者，已速撇劈腿女友，昨日他接受本報訪問時更斷言：「我同佢已經冇關係喇！」</p><p>現年二十四歲的林欣彤出道至今，一向低調處理感情事，與羅孝勇拍拖三年，分手超過一年後，去年才肯承認拍過拖。去年Mag被爆與初戀男友Ben三度復合，日前卻驚爆Mag去年10月遭Ben暴打，旋即令Mag的感情生活再受關注。<br>知情者透露，Mag去年初跟Ben復合半年已四度分手，除了因為Mag發覺Ben性情大變，主要是她與相識多年的天堂鳥隊長Gordon突然撻着。知情者說：「Mag同Gordon未入行已經識，之前做嘢多咗見面，兩個人都住沙田又有養狗，有共同話題就好快喺埋一齊。」</p><p>驚悉做第三者</p><p>據知，Mag與Gordon拍拖半年，感情發展一日千里，甚至已互見家長肯定對方地位，未料Mag與Ben原來一直掟煲唔掟蓋。知情者說：「上年10月發生暴打事件，就係Mag同Ben嘅關係未搞清楚，Ben知道佢同咗Gordon一齊就嬲到爆，衝上Mag屋企，又話有人瞓咗佢張床。」<br>昨日本報獨家刊登讀者提供爆相及報料，揭Mag原來今年1月26日與Ben坐同一航班由大阪返港，讀者葉小姐更指二人最遲上機且分開坐，表現避忌，而一直不知女友劈腿的Gordon，覺得自己無辜變小三，昨日已決定同Mag斬纜。知情者爆料指：「講你都唔信，Gordon今朝早（昨日）睇到你哋報紙先知，決定唔再見Mag，佢真係好唔開心。」<br>本報得悉Gordon昨日到九龍灣工作，見他獨自到茶餐廳食飯，神情落寞，其後追問他與Mag是否正拍拖？Gordon隨即口窒窒說：「……識咗佢一段時間啦！但係，𠵱家冇任何關係㗎喇！（知唔知佢同Ben同遊日本？）Ben係佢……未，未，淨係睇咗家暴嗰單。（𠵱家你同Mag乜嘢關係？）冇關係喇𠵱家！（即係以前有？）冇冇冇……朋友啫！一齊出嚟玩！（咁你係咪第三者？）吓？呢啲唔講喇！唔好意思！唔該晒！」<br>另外，Mag好友何雁詩昨日到新城接受訪問，她說：「唔會問太多，佢知道我關心佢，在意佢就足夠。」問Mag可有提過跟前男友的事？何雁詩表示沒有，亦指沒有見過Mag眼腫或瘀傷。<br>採訪：小米、黃曉程<br>攝影：梁繼光</p></body></html>