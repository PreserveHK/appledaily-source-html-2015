<html><header><meta charset="utf-8"><title>西環集中營：政改有人牆阻頭阻勢 - 季陶</title></header><body><h1>西環集中營：政改有人牆阻頭阻勢 - 季陶</h1><p>早前有權威建制派消息人士放風，指若政改未能通過，特首梁振英將會連任，事後建制陣營強烈否認有關說法，但季陶聽聞，不少建制中人卻相當認同，有政界中人更說，多名建制中人私下對他說，機場第三條跑道有「空牆」擋着，政改同樣有「人牆」「阻頭阻勢」，要「炒禍」整件事，包括阻中央與泛民對話。<br>該政界人士稱，曾有建制中人對他說，政改三人組的確想盡力爭取民意，為通過政改盡最後努力，同時亦想盡力安排中央與泛民對話，「就算一次見面傾唔到乜，開到個頭都係好事，起碼緩和氣氛」，但並非人人願見政改通過，也非人人想泛民與中央見面，該建制中人指政府內部有「人牆」，對任何緩和政改氣氛建議「阻頭阻勢」，「總之不斷話唔使搞咁多嘢，做乜係要安排泛民同中央見面？如果泛民冇讓步，安排嚟做乜？」<br>至於這道「人牆」是誰？是一個人還是多個人？該政界人士對季陶笑言「你懂的」。事實上建制派也不會對此公開多言，甚至私下也不會對記者說，「個圈子咁細，傳傳吓一定知邊個，有人會向上面告狀！據聞權威建制派消息人士都俾人照肺啦」。他說現時局面，除非中央最高層出手「扭軚」，否則政改通過絕不樂觀，「呢個世界好簡單，冇人會出盡力做一件冇利甚至不利自己嘅事，中央話係硬任務都係咁話」。<br>周一至周五刊出<br>季陶</p></body></html>