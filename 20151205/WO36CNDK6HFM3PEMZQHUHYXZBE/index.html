<html><header><meta charset="utf-8"><title>【健康online】眼痕鼻痕咪亂捽　小心捽出熊貓眼</title></header><body><h1>【健康online】<br>眼痕鼻痕咪亂捽　小心捽出熊貓眼</h1><p>每逢轉季，鼻敏感發作，眼痕鼻又痕，但切勿用手亂「捽」，小心捽出眼袋。皮膚科醫生表示，眼袋分先天和後天，先天大多因為遺傳，後天則與經常性捽眼、休息不足等，令眼睛皮膚鬆弛。近年眼袋問題有年輕化趨勢，求診者中更有男士，他們並非因為「貪靚」求診，只因大眼袋令樣子憔悴，甚至有人被老闆誤會晚晚夜瞓，影響形象。<br><br>記者：嚴敏慧<br><br>皮膚科專科醫生陳厚毅表示，眼袋為常見眼部問題之一，多為眼下脂肪變多，或是皮膚鬆馳，成因分先天及後天，前者大多因為遺傳，「爸爸媽媽有眼袋，子女都好易有」。至於後天，則與生活習慣、年齡及疾病有關，例如年紀越大皮膚鬆弛，眼袋出現機會大增；經常吃過咸食物，水份積聚致水腫，亦有機會演變成眼袋。<br><br>經常捽眼也不行，陳指，捽眼這個動作，會令眼周邊皮膚鬆馳，長久也會使眼袋形成，即使年輕人也會因而出現眼袋問題。他指，以往因眼袋問題求診者多為40至50歲人士，但現時求診病人中連20至30歲上班族也有，部份更為男士，「佢哋唔係因為貪靚，而係眼袋令成個樣好憔悴，影響人哋對佢哋嘅印象」。<br><br>陳指，曾有28歲鼻敏感男患者，因為眼痕、鼻痕經常「捽眼」，導致眼部皮膚鬆馳，眼部下垂加上出現眼袋，樣子顯得非常憔悴，讓人感覺沒有精神，任文員的他多次被老闆「溫馨提示」要早點睡覺不要捱夜，但無奈他即使提早入睡仍無改善，令印象分大減，最後只好求診，並接受射頻治療才慢慢好轉。<br><br>最有效的除眼袋方法一定是充分休息、不捽眼、選擇鹽分較低的食物進食，戒除所有可能令眼袋出現的原因。陳稱，若眼袋已出現，可使用含抗衰老、抗氧化物作用的護膚產品，減慢眼袋進一步形成，亦有機會減少眼袋，但需要長期使用，若仍然無效，則可考慮進行射頻治療，刺激骨膠原，令眼部鬆弛減少，部份激光治療也有效用，但嚴重的病人如眼袋與眼睛一樣大，則可能要考慮進行去眼袋手術。<br><br>至於茶包、青瓜或雪凍鐵匙羹敷眼是否有用？陳指，上述方法均未有科學根據證實能去眼袋，且眼部四周肌膚較為幼嫩，容易過敏，不建議胡亂嘗試。</p></body></html>