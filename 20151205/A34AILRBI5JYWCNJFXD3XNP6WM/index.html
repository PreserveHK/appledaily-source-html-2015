<html><header><meta charset="utf-8"><title>【影人影事】金馬得獎作限定連環睇</title></header><body><h1>【影人影事】金馬得獎作限定連環睇</h1><p>今年金馬獎，香港影迷焦點都落在憑《踏血尋梅》一片奪得最佳男配角的白只，謝安琪的高頻尖叫當然有份推高白只聲勢。電影剛剛在港上映，郭天王的拖手照又再谷一谷部戲。對其他得獎作品有興趣？現在可馬拉松式連環睇。<br></p><p>12月13日(星期日) 百老匯The ONE將一日限定式播放4部得獎作，包括金馬獎最佳原著劇本及觀眾票選最佳影片《山河故人》、林嘉欣封后之作《百日告別》、最佳原創歌曲《太陽的孩子》以及連奪4獎，包括最佳剪接、最佳女配角、最佳新演員及最佳電影原創音樂的《醉·生夢死》。其中《太陽的孩子》及《醉·生夢死》更讓影迷於正式上映前搶先睇，好吸引！<br><br>連續看更有票價優惠，「影迷超值套票」$288 (原價：$360) ，一口氣盡情欣賞4部得獎佳作，平過平日睇戲，仲有機會抽中特別電影精品，影癡「對號入座」啦喂！<br><br>記者：葉青霞</p></body></html>