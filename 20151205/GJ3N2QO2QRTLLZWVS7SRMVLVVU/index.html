<html><header><meta charset="utf-8"><title>【奇聞】港生考TSA冇時間玩　日本學童幸福好多呢</title></header><body><h1>【奇聞】港生考TSA冇時間玩　日本學童幸福好多呢</h1><p>爭取廢除小三TSA（全港性系統評估，Territory-wide System Assessment）群情洶湧，小學生呻好多功課做，冇時間玩，唔開心，香港小朋友的童年係咪淨係得功課同考試呢？比較其他國家地區，記者仲記得網上曾經睇過一間位於日本東京都立川市的富士幼兒園，除了建築外形獨特做到「屋樹合一」，橢圓形校舍其中一邊有3棵近25米高的老樹貫穿屋頂，學生可以上堂時親親大自然。<br><br>呢間幼兒園係由日本建築師手塚貴晴設計，2007年建成。最特別係屋頂用作露天操場，仲有一個只係得小朋友先可以爬上去玩的平台，小朋友可以一望無際四圍奔跑，真係睇見都超開心！其實呢啲係咪先至係童年生活呢？不過今時今日的香港環境，失驚無神就斬老樹，可唔可以俾到好似上面咁嘅環境小朋友學習？當堂灰晒。<br><br></p><p>記者：余瑋<br><br>資料來源： http://fujikids.jp/home/ <br>圖片來源：互聯網</p></body></html>