<html><header><meta charset="utf-8"><title>甩拖超蓮去飲心情靚</title></header><body><h1>甩拖超蓮去飲心情靚</h1><p>分手要狠，比相戀勇敢！何家最索千金何超蓮日前在網上哭訴與吳克羣玩完，前晚她相約好姊妹鄧紫棋（G.E.M.）到對方家中作客擦海鮮後，昨晚超蓮無懼觸景傷情，現身灣仔會展參加政協青年聯會常務副會長譚鎮國的婚禮。<br>現場所見，穿上白色連身短裙的超蓮，明顯經過悉心打扮，當記者問她現時心情如何時，她笑笑口並豎起手指公，看來心情不錯，記者追問同場的三太會否心痛超蓮，但三太卻沒有回應，逕自步入會場。<br></p><p>至於細佬何猷啟就表明會撐家姐：「我會多啲陪佢支持佢，佢一定搵到個好嘅！最緊要係佢開心！」問到兄弟猷君和Yumi分手，猷啟表示：「我唔知佢哋分手，好少問佢（猷君）感情事！」<br>採訪：羅慧敏<br>攝影：沈健程</p></body></html>