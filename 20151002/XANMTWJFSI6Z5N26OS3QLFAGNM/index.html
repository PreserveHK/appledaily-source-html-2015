<html><header><meta charset="utf-8"><title>【飲食籽】2分鐘　教你揀大閘蟹三大貼士！</title></header><body><h1>【飲食籽】2分鐘　教你揀大閘蟹三大貼士！</h1><p>兩分鐘，說多不多，說少不少，但已經夠用嚟學揀大閘蟹！只要謹記以下幾點，揀大閘蟹絕對冇難度！</p><p>貼士一︰點樣分公乸？</p><p>蟹和人一樣有分公乸，蟹乸的蟹肚反轉後是圓的，公則是尖的。俗語有句話叫「九月臍圓十月尖」，即是說農曆九月吃蟹乸較好，農曆十月則吃公的較好。蟹乸蟹膏口感較實，像咸蛋黃，而公的蟹膏會較黏口軟滑，一般人較愛吃公，不過按自己口味選擇便可以了。</p><p>貼士二︰點揀新鮮生猛？</p><p>如果蟹眼仔碌碌，蟹肚乾淨，蟹爪有力 ，爪上毛色金黃便是好東西了。而大閘蟹買回家後，不是立即吃的話，可以用濕毛巾蓋住放雪櫃下格或蔬菜格，可保存一兩天。</p><p>貼士三︰點煮大閘蟹？</p><p>蒸是最好的方法，蟹不必解繩，先用牙刷刷淨，再在水中加紫蘇葉，水滾後把蟹反轉放入鍋內蒸即成，一般四兩重的蟹蒸15分鐘便可。吃時可以蘸醋吃，吃罷記得喝杯薑茶驅寒，而且吃蟹後千萬不可吃柿子，否則會肚瀉腹痛。<br><br>記者︰陳詠敏</p></body></html>