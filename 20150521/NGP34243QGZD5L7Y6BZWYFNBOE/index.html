<html><header><meta charset="utf-8"><title>【壹週刊】半年玩完王敏德時裝生意蝕150萬離場</title></header><body><h1>【壹週刊】半年玩完<br>王敏德時裝生意蝕150萬離場</h1><p>【壹週刊】拍戲、唱歌、揸飛機，王敏德樣樣都掂，加上天生型佬，於是決定開埋時裝店，搞下生意，王敏德用咗兩年時間籌備嘅自家品牌潮店，1月就係銅鑼灣開張。<br><br>周身刀，亦都唔係代表張張利，年頭店舖開張，王敏德當時仲雄心壯志話要去北京、上海開埋分店，為佢嘅自家品牌打出名堂。不過依家做生意，淨係夠交舖租已經叫贏，事關王敏德嘅舖頭，淨係租金都要15萬。<br><br>唔夠半年，王敏德嘅店舖已經執笠，人去樓空，連網址都冇任何新消息，只有王敏德揸飛機嘅片。係咁計一計，舖租、人工、生產成本加埋其他開支，王敏德今次至少唔見咗百五萬!<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>