<html><header><meta charset="utf-8"><title>千嬅高燒入院　全面停工</title></header><body><h1>千嬅高燒入院　全面停工</h1><p>楊千嬅昨日在網上貼了一張在醫院吊鹽水照片出來，然後留言：「最後還是打敗仗！高燒不退，重遊舊地（醫院），醫生建議留院詳細檢查，才知這次真的受傷了。現要全面關機，接受治療，工作稍有延誤，萬分抱歉！每天躺着，掛念着家，擔憂着工作，連丁生也病了！但不用擔心，考驗常在，病菌肆虐，大家要注意身體健康。」</p><p>老公都病埋</p><p>楊千嬅因為患上呼吸系統感染流感，下呼吸系統支氣管感染，以至發高燒不退，日前進了醫院接受治療，失蹤了幾天的千嬅向大家報平安，她說：「好多謝大家關心及問候，其實唔使太擔心，我𠵱家退晒燒，最主要係要休息，惟有等身體康復，好抱歉失蹤幾日，大家好擔心，其實係休息緊啦！」而一直陪伴千嬅在病床，加以照顧的好老公丁子高說：「千嬅前兩日就發高燒所以入咗醫院，醫生有講如果遲一日入院就會肺炎，咁𠵱家好轉好多，多謝大家關心。」<br>據悉千嬅因為每早堅持7時起床送囝囝上學致睡眠不足，因抵抗力減弱經常患感冒，身邊朋友和家人都勸千嬅有工作在身時，不要堅持天天送囝囝上學，累壞自己身子，她老公也被傳染了。</p><p>服用特敏福</p><p>昨日千嬅經理人林姍姍表示：「千嬅仲留緊院，其實佢喺上個禮拜已經入咗醫院，不過唔想大家擔心所以冇同大家講，而且佢老公都病埋，所以都一齊入埋醫院，不過佢老公強壯啲，住咗一晚就出咗院，千嬅就一直未退燒，所以醫生唔肯俾佢出院，不過病情已有好轉啦！」<br>問到千嬅的工作安排是否受到影響？姍姍說：「醫生話佢係流感，要服特敏福，最重要係要有足夠休息，所以佢一定係要全面停工，佢手頭上原本有好多工作，𠵱家都幾頭痛，但佢咁嘅狀況都冇計，等佢身體狀況好轉再算。」<br>採訪：鍾國仁</p></body></html>