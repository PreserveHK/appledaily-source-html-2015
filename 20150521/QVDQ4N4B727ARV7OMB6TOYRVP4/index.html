<html><header><meta charset="utf-8"><title>「唔鍾意跟來跟去，好煩」超蓮拒保鑣跟身</title></header><body><h1>「唔鍾意跟來跟去，好煩」<br>超蓮拒保鑣跟身</h1><p>賭王何鴻燊二房千金何超瓊（Pansy）、超鳳、超蕸及三房的何超蓮前晚現身上環，出席東亞銀行後人李家彤的多媒體公司周年活動，同場還有鍾楚紅及樂基兒、邢嘉倩與舊愛Martin、陳冠希舊愛楊永晴等，當中Pansy與「難得知己」俞琤前後腳抵達。超蓮身穿白色透視露背連身裙一早現身，問到她與男友吳克羣的感情生活，她表示：「OK啦，正常。」提到早前的生日，她透露之前已與男友慶祝：「我正日留番畀朋友，喺生日前已經食過餐飯。未收到禮物，但冇所謂。」</p><p>網上免露行蹤</p><p>對於已故針織大王羅定邦孫女羅君兒早前被綁架案哄動全城，超蓮表示都有留意，問到家人會否擔心？她表示：「自己唔會去複雜嘅地方，盡量唔會喺網上暴露自己行蹤，香港都唔係好差，唔好去太少人及靜嘅地方。」超蓮表示對家中保安有信心：「嗰度係飛鵝山，自己屋企保安都好好。」再問她會否聘請保鑣，她表示：「細個都有，但唔鍾意跟來跟去，好煩。」<br>此外，紅姑與李家彤的母親份屬好友，故特別前來支持世姪女，在場更被不少富二代集郵，她都來者不拒，更大讚對方：「勤力，佢一向好好，好有活力。」記者問她有否為好友周潤發慶祝60歲生日，紅姑笑而不語，之後便行入場。<br>採訪：羅慧敏<br>攝影：陳俊強</p></body></html>