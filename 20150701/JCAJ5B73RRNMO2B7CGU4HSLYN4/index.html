<html><header><meta charset="utf-8"><title>【七一遊行】敢言表訴求　七一齊上街</title></header><body><h1>【七一遊行】<br>敢言表訴求　七一齊上街</h1><p>農人、病人、老人、商人、工人、大人、小人……無論你是甚麼樣的人，只要是港人，就應該給力支持上街。相信有良知有鬱結的你們，不再躲不再避，就在今日，一起出發吧！<br><br>七個代表不同界別的港人，敢於鏡頭前大數政府的不是，把心中訴求說出來，你呢？</p><p>區先生 ─ 馬寶寶社區農場農夫  <br>「我哋會自力更生，政府唔好搞我哋已經好好，我要一個真真正正嘅農業政策。」</p><p>鍾偉豐 ─ 味芳粉麵茶餐廳老闆  <br>「無論市民點反映，政府都左耳入右耳出。我希望政府製造多啲就業職位，社會和諧啲。」</p><p>Sandra ─ 先天性神經纖維瘤病患者  <br>「醫生質素方面，某情況下得過且過囉，我有cancer嘅話排六年先排到我，我都死咗，輪候時間可唔可以唔好咁長？」</p><p>關銘輝 ─ 《一生只想尋找一個肯捱麥記的女人》男主角  <br>「我曾經幻想過自己住喺豪宅入面，但收入絕對追唔上呢啲樓價，我覺得住公屋係比較實際同現實嘅做法。」</p><p>張銳輝 ─ 教協教研部主任<br>「政府寧可去裁走老師，去減少資源開支，都唔願意實行小班教學，呢樣嘢吳克儉一定要負責任。」</p><p>Cyrena ─ 時裝店店主<br>「香港政府政策傾斜，縱容地產霸權，希望佢哋可以有制度監控一下大財團，唔好太過?削小商戶。」</p><p>譚婆婆 ─ 白田邨獨居長者<br>「爭少少，唔夠使，唔係幾夠食啦，唔夠用就要慳。想政府畀多啲綜援，畀多啲我就有得食多啲囉。」</p><p>七位不同界別港人足本版訴求：<br>【七一遊行】七個故事  一個訴求（上）  http://bit.ly/1FIUraa  <br>【七一遊行】七個故事  一個訴求（下）  http://bit.ly/1HtWoPt  </p><p>七一大遊行：<br> http://71.appledaily.com  </p></body></html>