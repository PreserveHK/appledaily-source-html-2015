<html><header><meta charset="utf-8"><title>臨走梗係要刮番一筆！</title></header><body><h1>臨走梗係要刮番一筆！</h1><p>三位沒有下季香港騎師牌之洋將巫斯義、薛寶力及杜利萊，雖然杜利萊已率先離港，不過巫斯義及薛寶力近期表現令人眼前一亮，巫斯義連贏三期，而薛寶力近五戰取四win，反映他們要把握最後機會，臨走刮番一筆獎金，鬥志特別旺盛。本周三(1日)尾三場賽事兩人手握惡馬，隨時連場上名。<br>第九場「春意溢然」堪稱薛寶力招牌馬，至今九策僅一次冇獎金，當中上仗後發先至，替呢匹難贏馬打開勝門，今次再跑四班田草千二米，排檔仍好，人馬可望攜手添食。<br>第十場「有得威」近仗越戰越勇，尤其上仗衝21秒幾，力追再出再贏的不敗之師「澳斯卡」，令人印象難忘。田泰安養傷益阿巫，留前鬥後有力贏馬補中。<br>另外，尾場阿巫之「車神」與薛寶力的「皇牌」同樣質新當起，前駒新勝千四米有餘未盡，後追馬轉爭千六米，預期更好跑。而「皇牌」跑近後打王牌再出，亦殺氣騰騰，巫、薛可繼剛戰「手到拿來」及「聰明申報」後，再包辦冷Q。</p></body></html>