<html><header><meta charset="utf-8"><title>鳩嗚乜乜乜：網站指夏天結婚最易出軌</title></header><body><h1>鳩嗚乜乜乜：<br>網站指夏天結婚最易出軌</h1><p>近來有冇朋友結婚？有就叫佢醒定啲。有網站訪問超過10.8萬已婚會員，問邊個月結婚，有冇出軌經驗，發現6、7、8月結婚嘅人，搞婚外情嘅機會高啲。<br>6月結婚嘅男士有13.2%試過出軌，7月嘅有10.8%，八月10.5%；女士分別係6月嘅有12.9%，7月11.8%，8月11.3%。相反，男士1月結婚嘅最少出軌，只有4.7%試過。女士就係12月，只有4.1%。<br>唔通鍾意夏天結婚嘅人，本身「熱情如火」？不過，調查嘅網站 http://AshleyMadison.com  CEO Noel Biderman話，可能因為傳統6、7、8月結婚花費多啲，新人容易因錢銀爭拗種下禍根，以後容易互相欺騙。<br>「黐線！」新婚嘅6月新娘朱妹話佢哋結婚時好慳㗎。Maggie就質疑調查「吹水」。費清唔敢質疑調查，但呢個網站出名幫已婚會員搵婚外情，會唔會因為咁惟恐天下不亂，自己諗吓喇。<br>＃要生計，也要生活 ＃毋忘初衷<br>費清</p></body></html>