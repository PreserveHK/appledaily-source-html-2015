<html><header><meta charset="utf-8"><title>賊來了！褲穿窿！ - 陳也</title></header><body><h1>賊來了！褲穿窿！ - 陳也</h1><p>七一遊行，潮tee，tote bag，縮骨遮以外，最應景的產品，必然是芒貼！<br>印有黐了胸貼AV女郎的，提醒建制派那批豬一樣的隊友，高呼try my breast時，別再在座位上day dreaming，一定要將手機放在兩腿之間，像野狗夾住尾巴那樣，夾實部機，這樣，神仙都截唔到WhatsApp圖。除非，那個不是神仙，而是42頭假豬中間的真豺狼！<br>黐好芒貼，仍然覺得兩個字：失敗！這樣，只好等埋發叔。「等埋發叔」假如是一支歌，這兩星期的上台數據，肯定爆燈，做硬金曲。七一遊行，大家一齊rap爆「等埋發叔」，睇吓有幾高分貝，申請健力士紀錄。數風雲人物，發叔，紅爆全城，排名高過習總，唔使等啦，發叔做主席，香港人幸福的指數仍然是全球120名，但新界鄉紳的幸福指標因此創新高，仆街啊，榮登宇宙第一！<br>七一，賊來了，大家笑彎腰。賊偷走了什麼？明年七一，偷睇WhatsApp都會入你罪，罪名等同偷拍裙底。曾主席，低頭睇清楚，有冇褲穿窿？</p></body></html>