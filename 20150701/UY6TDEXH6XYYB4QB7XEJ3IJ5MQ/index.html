<html><header><meta charset="utf-8"><title>Sammi巡迴騷唔敢加場</title></header><body><h1>Sammi巡迴騷唔敢加場</h1><p>鄭秀文（Sammi）昨日在荃灣為演唱會DVD舉行簽名會，簽名會派了500個籌，現場有近200人圍觀，逼爆商場地下一樓。身穿連身裙、背部透視上陣的Sammi，與現場fans玩遊戲兼答問題，最後即場與fans玩自拍。<br>司儀在台上爆今次簽名會是Sammi主動要求，事後Sammi說：「係呀，我啱啱喺廣州拍完戲，有幾日空檔，所以咪決定舉行簽名會。」</p><p>怕粉絲撲飛</p><p>Sammi坦言有意在香港舉行巡迴尾站，但具體時間暫不透露以免令fans要去撲飛。問會否破紀錄？她笑說：「上次開12場，反應好好，其實都可以開多啲，不過近呢幾年重質素多過場數，希望每場都可以唱到最好，相信咁樣大家會睇得開心。 」之後Sammi又說：「其實感覺好矛盾，佢哋用成萬蚊買飛，但另一方面我又好開心，見到佢哋咁錫自己，所以都希望自己喺每一方面都可以做到最好畀大家。」<br>採訪：馬建華</p></body></html>