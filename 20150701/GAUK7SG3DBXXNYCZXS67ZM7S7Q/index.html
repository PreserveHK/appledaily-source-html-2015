<html><header><meta charset="utf-8"><title>昏迷兩月　得悉被控激動</title></header><body><h1>昏迷兩月　得悉被控激動</h1><p>【本報訊】現年15歲的明仔已出院回復正常生活，但重傷後仍需長期時間做物理治療，李父坦言：「囝囝執番條命已經好好彩！」但回想兒子昏迷病床的兩個月，夫婦二人擔心不已，兒子更曾語無倫次說「我嚟自星球，嚟毀滅地球」，嚇壞55歲慈父。<br>去年底，父子得悉被控告後，兒子一度情緒激動，李父要不時安慰愛兒「阿囝，有時個社會就係咁」，一邊瞞着兒子到理大向盧覺強求助，直至找到真相才敢告訴兒子。<br></p><p>父放下工作全力照顧
</p><p>李父憶述，事發時他聽到樓下有交通意外，即火速趕到現場，見到卧在路中的竟是明仔，「佢開咗半隻眼，四肢冇晒反應」；等了兩日，明仔終醒來，但「只可以郁到一隻手一隻腳」，非常心痛。從事印刷業的李父只好放下工作，休息兩個月照顧明仔，幫他按摩肌肉；一個月後，明仔終能說話，一時說「爸爸冇用」，一時說「我嚟自星球，嚟漽滅地球」，他聽聞後只好躲到廁所痛哭，非常擔心。<br>幸明仔康復比預期理想，但對意外一刻仍失憶，每天如常在阿公岩道過馬路，令李父十分憂心。不過今年能與兒子度過父親節已感安慰，明仔還寫上心意卡，向父致謝。<br>■記者關震海</p></body></html>