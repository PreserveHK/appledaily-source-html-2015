<html><header><meta charset="utf-8"><title>投資先機：從中國霧霾尋找投資機會 - 窮小子</title></header><body><h1>投資先機：從中國霧霾尋找投資機會 - 窮小子</h1><p>近年，北京及華北地區持續受霧霾影響，部份地區更出現最嚴重嘅6級污染標準，空氣質素可謂差到極點，嚴重影響市民健康，搞到當局要下令中小學停課，作為中國首都嘅北京已經唔適合人類居住。中國出口霧霾，輸出污染到台灣，引嚟國際笑話，貴為天朝大國當然唔會俾自己失禮於國際，一定會用盡一切方法解決霧霾問題。<br>中國霧霾問題嘅主要兇手係汽車尾氣污染物。加州理工學院有研究指出，汽車尾氣中嘅碳氫化合物同埋二氧化氮被排放到大氣中後，喺陽光紫外線照射下，發生光化學反應，所以產生含劇毒的光化學煙霧。加上，中國汽車用嘅柴油品質差同埋汽車老化問題嚴重，導致污染物排放量超標。<br>筆者認為中國霧霾問題越來越嚴重，將會促使中國政府加快推動電動車產業，但因為內地電動充電設施配套及電動車技術仍不足，令電動車唔能夠全國普及。筆者相信隨住內地電動車技術提升，充電基礎建設完善及汽車使用習慣改變三方面因素驅使下，內地電動車產業將會進入增長爆發期。以韓國為例，自2011年韓國政府力推電動車產業，全韓國已設有上千個充電站。過多三年，韓國充電站將大幅增加，可望成為全球電動車充電站最普及嘅國家之一，令韓國電動車產業得以加快發展。<br>作為內地電動車龍頭企業比亞迪（1211）必然會受惠於未來中國加快推動電動車產業發展，待比亞迪跌破40元可考慮買入！<br><br>窮小子投資專頁<br> https://www.facebook.com/poorguyfans.hk/ </p></body></html>