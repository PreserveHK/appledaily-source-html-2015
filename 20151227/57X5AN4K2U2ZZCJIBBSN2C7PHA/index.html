<html><header><meta charset="utf-8"><title>【動大事2015】癌魔帶走司馬燕保全叔鄺佐輝悄別人</title></header><body><h1>【動大事2015】癌魔帶走司馬燕<br>保全叔鄺佐輝悄別人</h1><p>「偶像全部也不倒，爸媽以後也安好，最好我在意的任何面容都不會老」……喺娛圈除咗天皇巨星，仲有一班不怕辛苦、追求理想嘅演藝人，多年在圈中默默耕耘，一輩子為演藝事業付出，一張張親切臉孔，曾帶給港人無限回憶，可惜今年相繼傳出噩耗。<br><br>聲演《叮噹》卡通多年嘅資深配音員保全叔，今年1月在家中猝逝，曾經陪伴過全數小朋友成長，一把熟悉又親切嘅聲，以後只能靠舊片段憶起保全叔，令一眾fans傷心流淚，轉眼間，保全叔離世近1年，仍然有唔少fans好唔捨得佢，歌手張敬軒最近先推出新歌《叮噹可否不要老》，以歌詞感謝保全叔為叮噹賦予生命力：「童年那獨有深刻的聲線 原來一閃即過 再沒重現 從無期望成年後 發現你 已別去 化做雨點……」<br><br>今年癌魔亦帶走咗「抗癌勇士」司馬燕、前無綫女藝人王敏明、粵劇名伶林家聲、兩屆金馬及亞洲影帝柯俊雄、資深藝員鄺佐輝、台灣前「小米小子」安鈞璨，內地藝人姚貝娜及梅艷芳胞兄梅德明，以及上周日因腸癌病逝的鄺佐輝。<br><br>而邵氏女星于楓、前亞視老闆邱德根、前無綫排舞師梅麗斯、TVB綠葉演員孫季卿、無綫資深演員招石文、影圈「四大惡人」之一何家駒，亦相繼因病離世。<br><br>前主播鄧景輝，於今年平安夜墮樓身亡，令人悲痛。</p></body></html>