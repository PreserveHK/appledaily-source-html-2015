<html><header><meta charset="utf-8"><title>趣BLOGBLOG：收息過癮的股票 - 股榮</title></header><body><h1>趣BLOGBLOG：收息過癮的股票 - 股榮</h1><p>今年藍籌股王，非長和（001）及騰訊（700）兩股之爭，兩者回報大約四成。要揀一隻明年心水股，我會選擇長江基建（1038）。先作利申，股榮持有長建數年時間，每月定額月供，如果覺得不夠持平或利益衝突，大可不用睇下文。</p><p>買樓投資要升值，最重要有三點：就是地點、地點、地點。投資要成功，就要睇資訊、資訊、資訊。業務涉及全球52個國家及地區、管理萬億資產上市王國的李嘉誠，應該是全球「收料」最快的一個商業領袖。成功非僥倖，超人眼光之獨到，買賣時機之準繩，說白了，就是收料收得夠快、夠準、夠齊。<br>早一、兩年，超人積極沽售中港資產、過去三年亦罕有在港投地，隨住今年內地經濟急放緩、港樓見頂轉勢下跌，就算明年發展商減價賣樓，對於早三、四年前買落大量平麵粉的長實（1113），形勢肯定較其他優勝。<br>近數年超人睇樓市，慣性指：「有能力付首期，用來自住，幾時都可以買樓，不會蝕底」。對於今年樓市，超人今年1月曾指：「樓市啊，呵呵呵，我睇呢，安定嘅……今日好多新界地方，係建築費貴過地價。我只能夠講到咁多。」已經沒有「幾時都可以買」的安慰說話，最後一句「我只能夠講到咁多」更是可圈可點。年底回帶，大家始能感受到李嘉誠話裏的「深層次」意義。<br>明年宏觀環境比今年更加複雜，人民幣是否續貶影響深遠，美國儲局會否如預期要加夠四次息亦屬關鍵。因此投資宜守不宜攻，在環球形勢複雜下，單一市場及股票容易攬炒，業務遍各地的，反而有優勢。<br>自2010年開始，超人系內參與最少七項外國大型收購，包括英國水網電網及鐵路、澳紐公用項目，以及加國停車場。七個項目，長建全部有份且佔最大比重，長和佔六項，且持股最多與長建持平。很明顯，超人已將筍項目，平均攤分在長和及長建兩間公司，亦為小超人李澤鉅全面接班做足準備，後者亦掌握全球最快最準資訊。<br>長建早前被否決併購電能（006），諷刺地股價近日反而高於電能，年內升幅超過兩成。究其原因，是憧憬明年豪派特別息。<br>1996年上市的長建，今年是第20年，即使是1998年金融危機、2003年沙士、2008年海嘯等，廿年間都無間斷派息。最令股東欣慰的，是每年派息遞增，由1996年的0.16元，增至2014年的2元，今年中期息派0.6元按年多14%，有理由相信明年派發的末期息亦會加碼。而手持逾600億現金的電能，明年宣佈全年業績時，我相信有望派發特別息每股5元，而電能大股東長建，亦可以上市廿年名義，再派發特別息回饋。<br>前教授曾淵滄曾講過，「現時手持十幾個單位，平均兩日收一次租，好過癮」。收租要過癮，首要條件是租客好、準時交租、加租唔詐型，否則遇上租霸，過癮是租客。在股票市場，收取股息猶如買樓收租，最重要是揀到一隻長線保持穩定派息、且金額遞增的股票，這樣買股收息，先稱得上過癮。<br><br>股榮<br> http://www.facebook.com/stockwing1 </p></body></html>