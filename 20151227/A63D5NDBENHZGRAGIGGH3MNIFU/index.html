<html><header><meta charset="utf-8"><title>Ricky Martin火辣過生日請囝囝食沙</title></header><body><h1>Ricky Martin火辣過生日<br>請囝囝食沙</h1><p>拉丁天王Ricky Martin剛剛喺平安夜度過44歲生日，幾年前已經出櫃嘅佢，搵咗代母誕下一對精靈孖仔Matteo、Valentino ，近年專心做個好父親，鏡頭前後都流露出父愛爆棚。<br><br>Ricky Martin近日去咗波多黎各過節兼慶祝生日，留喺當地幾天，佢哋一家三口盡情享受陽光與海灘，Ricky Martin一向好動，以前多次被拍到同猛男去沙灘曬日光浴，但自從同前男友Carlos Gonzalez Abella分手後已甚少緋聞，只有去年被指搭上前澳洲「飛魚」科比（Ian Thorpe） ，出名係廿四孝老竇嘅Ricky Martin以前鍾情肌肉男，如今有仔萬事足，與兩個囝囝同陽光玩遊戲玩得不知幾開心，佢仲拍下囝囝玩到成口沙嘅相㖭！<br><br>Ricky Martin喺ig上載溫馨場面，佢收到超迷你嘅一口生日蛋糕，仲笑言話係自己嘅一歲生日蛋糕。</p></body></html>