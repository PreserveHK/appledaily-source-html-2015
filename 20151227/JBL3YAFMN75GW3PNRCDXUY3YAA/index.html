<html><header><meta charset="utf-8"><title>爾冬陞頂唔順北京毒霾投降返老家「避難」</title></header><body><h1>爾冬陞頂唔順北京毒霾<br>投降返老家「避難」</h1><p>聖誕節，歌仔有得唱普天同慶，但係連人嘅最基本生存要求都搞唔好嘅，應該都冇咩興緻，講緊北京o依家霧霾依然非常嚴重，早排連一名逃到北京嘅湖南通緝犯，都因為頂唔順霧霾要自首，因為霧霾令佢肺病復發。<br><br>日日吸埋吸埋咁多霧霾，就算冇病都未必頂得順，好似導演爾冬陞，昨早喺微博上載咗張白朦朦一片嘅相話:「實在撐不下去了，明天躲回老家」，張相隱約見到佢係影緊北京嘅「中央電視台」大樓，不過北京變咗「霧都」，網民紛紛附和:「北京不適合人類居住啊」「反正快過年了，就當給自己放個假，香港還是比北京好太多，不冷空氣好。哈哈。實在沒必要難為努力活了幾十年的身體！」「人在江湖，身不由己，爾導多保重！」<br><br>有人唔慣，但已經定居北京嘅鍾麗緹可能已練成了「鐵肺」繼續開聖誕派對，佢喺微博大晒自己間豪宅話:「雖然昨天在北京霧霾，但是我很開心聖誕老人能找到我家送大家聖誕禮物，是不是今年我特別乖了嗎？哈哈哈哈」「感謝我的好朋友Kenny，今年是第十年幫我們安排這麼好吃的聖誕晚宴，希望我們2016年能有好好的項目一起合作。」</p></body></html>