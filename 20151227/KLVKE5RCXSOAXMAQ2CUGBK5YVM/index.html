<html><header><meta charset="utf-8"><title>洗米嫂盡孝陪老爺全家度假</title></header><body><h1>洗米嫂盡孝陪老爺全家度假</h1><p>澳門賭業猛人周焯華（洗米華）同正印陳慧玲（Heidi）正辦離婚，聽聞洗米嫂今次好堅決，縱使家人朋友都勸她唔好衝動，但她好像真已心死，所以唔想再拖落去！不過離婚歸離婚，她與周家的人關係仲好好，全家人都很支持她，平安夜她就與家人、親友一齊去峇里島旅遊。<br>雖然洗米華今年撇甩晒屋企人，獨自飛去倫敦會情人Mandy Lieu，一年一度的家族聖誕遊破例缺席，但洗米嫂不想老人家失望，還是盡孝心，陪媽咪、老爺洗米爸和仔女一齊出埠過聖誕及元旦。</p><p>洗米仔周柏豪日前將峇里島的酒店泳池照片擺在facebook，而洗米嫂就在facebook同微信朋友圈放了幾張旅行照，包括三點式泳衣照片及仔女與老爺的合照，一家人都好好笑容，似乎都玩得幾開心，看來她將離婚心情暫且拋開。另外，看到洗米嫂的性感泳衣照，身材依然好fit。<br>採訪：鍾國仁 </p></body></html>