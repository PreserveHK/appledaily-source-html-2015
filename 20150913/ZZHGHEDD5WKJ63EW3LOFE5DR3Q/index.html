<html><header><meta charset="utf-8"><title>網民寸小芙蓉老48歲周海媚：難道你有不老藥？</title></header><body><h1>網民寸小芙蓉老<br>48歲周海媚：難道你有不老藥？</h1><p>「凍齡女神」周海媚1985年參選港姐後晉身娛樂圈，目前將工作重心轉往內地，定居北京12年，香港觀眾唔係成日見到佢，不過，大台近日重播1997年劇集《大鬧廣昌隆》，當中女鬼「小芙蓉」真係幾索，難怪海味又再受網民關注。<br>「小芙蓉」海味昨日凌晨喺微博貼出三張擺甫士嘅相，留言：「我沒有胖。」有網民寫道：「但你老了。」周海媚即時回覆：「正常，難道你有不老藥?」唔少網民都大讚海味係女神，更有網民留言：「按年紀你已是阿姨，可還是禁不住叫你姐姐。」不過，有網民笑指：「都是45度角的照片，當然不胖啦!」<br>其實，現年48歲嘅海味早前拍內地劇《武則天》大晒逼爆上圍，海味依然保持白滑嫩肌，成功吸睛，算係保養得唔錯㗎喇!</p></body></html>