<html><header><meta charset="utf-8"><title>外星圖寶：孕味濃郁</title></header><body><h1>外星圖寶：孕味濃郁</h1><p>仲間由紀惠拍住江口洋介、本木雅弘新片《天空之蜂》噚日開畫，仲間現身宣傳時明顯發福，着住鬆身衫再加雙下巴，令佢顯得孕味濃，唔通如傳聞所指已造人成功？其實仲間拍完劇集《美女與男子》後，下月會為舞台劇演出，已經35歲嘅仲間被指打算為老公田中哲司添丁，下年將停工準備生B。</p></body></html>