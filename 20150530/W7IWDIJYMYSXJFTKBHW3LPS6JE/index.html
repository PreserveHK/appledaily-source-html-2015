<html><header><meta charset="utf-8"><title>樓評家論市：香港女星六本木置業</title></header><body><h1>樓評家論市：<br>香港女星六本木置業</h1><p>近期有關日本置業多種相關話題，討論得熱烈！<br>主要原因除了因為五月份，香港彈丸之地忽然多了十多間專門做日本樓的地產中介公司搶食日本樓市場外，亦因為早前有報道指出，香港影視紅星女藝人投資買入日本六本木豪宅收租，經傳媒報道後，仲震撼過今年3月香港一家投資公司用100億日圓買下大阪全幢商業大樓。<br>有香港女星以港幣一千多萬元買入六本木的豪宅複式單位，實用面積千多呎，女星接受訪問時表現興奮，強調執到筍嘢，可以買到日本最靚地段，回報仲幾好添。經過傳媒報道後，很多本來有想過置業但未有實際行動的投資者，對海外置業重新計劃起來，亦想八卦下女星買咗邊度。為滿足投資者查詢，筆者即時致電東京分行的同事了解，基於日本地產行頭細，不到十分鐘已知道女星買了哪裏，第二天再於區役所由擔當出個滕本，就可以核實真假，日本同事效率高，更馬上安排到相同呎數的幾個單位鎖匙參觀（非女星的單位）。<br>其實女星所買單位位於麻布十番，隔籬才是六本木（上環同中環距離）。單位質素高，位置及間隔都靚，單從收租角度就略嫌樓價貴了點，同類型單位市價放租約港幣三萬多元，市場仍然有數個吉盤放租中，筆者估計女星用升值角度去投資（等樓價爆升賺價）。該類千呎兩房單位，非香港投資者的主流類型，港人較喜歡收租防守力強的單位，例如全幢學生宿舍，或單身公寓、地舖等。要知道投資者最擔心是單位空置，如果豪宅單位空置兩個月，淨係管理費加修繕積立金同固都稅都十幾廿萬日圓，非普通投資者可以頂得順。<br><br>Email：mailto:c21@hotmail.com.hk</p></body></html>