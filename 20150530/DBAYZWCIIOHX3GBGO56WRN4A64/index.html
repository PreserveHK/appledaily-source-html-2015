<html><header><meta charset="utf-8"><title>李光洙熊黛林　迪士尼談情</title></header><body><h1>李光洙熊黛林　迪士尼談情</h1><p>韓國人氣綜藝節目《Running Man》主持李光洙，近日與香港名模熊黛林演出內地明星戀愛真人騷《如果愛》，兩人前日現身香港街頭取景，立即引來大批粉絲死跟，造成混亂。昨日，兩人就移師去拖友必去的香港迪士尼樂園，希望可以避開人潮。<br>雖然昨日亦有粉絲跟到去迪士尼，不過粉絲比前一日自律，沒有突然衝上前拉扯光洙。穿上白色上衣及紅色格仔恤衫的光洙現身時心情明顯不錯，更戴上米奇頭箍，與熊黛林的米妮頭箍襯到絕。心情靚靚的他全程表現風騷，食飯時遇上雀仔更興奮得跪在地上餵食，大展童真一面，而遇上粉絲時除了特別慢下腳步揮手外，又用韓文叮囑粉絲回家時要注意安全，令粉絲非常感動。<br>撰文：梁雯迪</p></body></html>