<html><header><meta charset="utf-8"><title>周汶錡執袋隨時生B</title></header><body><h1>周汶錡執袋隨時生B</h1><p>周汶錡（Kathy）陀B仔近9個月，現在全面停工安心養胎，日前她為造型師馬天佑拍攝名為「15fame」的企劃影相，當中她有在鞋店穿上高踭鞋推BB車，昨日她接受電話訪問時表示：「輯相都係圍繞我喺報紙嘅新聞，大住肚都要靚，例如我着高踭鞋去活動，之前姑仔啲仔女幫BB改咗叫Kung Fu Panda花名，所以用咗熊貓公仔當BB。」<br>Kathy透露近日忙着準備B仔的用品：「呢排要開始執走佬袋，同忙買佢啲衫仔，BB一日要換4、5件衫，所以要買多啲。」問到她有甚麼胎教活動，她表示會聽鼓聲節拍的玩具：「佢好鍾意聽，夜晚就不停踢，好似開party咁。」Kathy透露BB名尚未諗好：「係老公負責諗，佢諗咗兩個，我提議多一個都被佢反對。」<br>採訪：唐如</p></body></html>