<html><header><meta charset="utf-8"><title>異動空間：強勢畢呈半新股 - 魏力</title></header><body><h1>異動空間：強勢畢呈半新股 - 魏力</h1><p>技術反彈如期出現，但整體成交勁縮，反映動力有限，27000大關支持變阻力，如無法突破企穩，宜把握機會沽貨增持現金，以防下周淡友借美國議息、政改表決、希債危機等因素再踩低個市。恒指、H指10日線已跌穿50日線，屬步入中期調整的訊號。<br>手上有一堆股票，唔知沽邊隻、留邊隻。正常心態係：有糊的股份食咗先，坐緊艇的就同佢鬥長命，這其實是汰強留弱，搞搞吓一手都係蟹。較理想操作剛好相反，留好股沽弱股，令持倉質素不斷提高。舉個例，南京熊貓（553）近兩次調整都穩守50日線，昨日反彈更創即市新高，屬典型「跌慢、升快」的強勢股，可留。<br>反彈手痕想短炒，可挑選蟹貨較少、市值較細的半新股，貪其爆發力強，可留意蘇創燃氣（1430）。集團屬地區管道天然氣供應商，業務集中於江蘇省太倉市，賣點係估值平，市值僅23億元，歷史PE僅10倍，較龍頭折讓五成以上，市值最接近的新天綠色（956）都15倍PE。蘇創近日急跌後極速收復10日線，強勢畢呈，小注短炒值博率不俗。<br><br>魏力<br> http://www.facebook.com/2012jason </p></body></html>