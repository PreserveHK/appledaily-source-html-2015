<html><header><meta charset="utf-8"><title>水着樂園：貝兒33D閃光彈</title></header><body><h1>水着樂園：貝兒33D閃光彈</h1><p>擁有中、印、馬血統的09年馬來西亞環球小姐冠軍貝兒（Joannabelle），擁33D、24、35驕人身材，來港發展近半年，將返馬來西亞放暑假充一充電。Belle自言熱愛陽光與海灘，兒時的遊樂場便是大海，她說：「香港人細個會去海洋公園，我嘅家鄉就係沙灘同海水，平時同成班朋友玩堆沙堡，呢個係我嘅Disneyland，仲會去游水同釣魚，最近仲考咗個潛水牌。」Belle擁有陽光般的燦爛笑容，由於怕熱，每到夏天都會背心熱褲行街，經常被男士眼甘甘望實，她笑說：「其實我唔知㗎，好多時係身邊朋友同我講『有人望住你』，但我唔會注意邊個人，當佢哋透明，只睇我鍾意嘅嘢。」</p><p>「有錢永遠追唔到我」</p><p>Belle來港發展後多參與廣告拍攝，她直言好恨拍戲，她說：「我本身識講馬拉、英文、客家、普通話同廣東話，同屋企人傾偈，一句說話會夾雜幾種語言。但嚟到香港會有啲鄉音，自己都想改吓。」會否考慮找香港男士拍拖，順道學好講東話？她笑笑口說：「朋友教好啲。其實我要求唔係好高，有錢永遠追唔到我；反而要啱feel，最好一樣咁sunshine。」<br>採訪：嵐山<br>泳衣提供：ROXY</p><p>貝兒Profile</p><p>年齡：26歲<br>身高：175cm<br>三圍：33D、24、35<br>入行經過：09年馬來西亞環球小姐冠軍<br>最新廣告：Dermes、L'Oréal</p></body></html>