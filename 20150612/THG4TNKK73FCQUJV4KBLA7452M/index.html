<html><header><meta charset="utf-8"><title>求驗客手記：森巴小兵靠12碼闖八強</title></header><body><h1>求驗客手記：森巴小兵靠12碼闖八強</h1><p>周四世青盃16強，被譽為捧盃大熱、分組賽三戰全勝嘅巴西U20（黃衫），同烏拉圭U20（藍衫）苦戰120分鐘都無紀錄，最終要靠互射12碼爭出線。不過，估唔到巴西射12碼咁叻，五輪全中，而烏拉圭就有一個球員射失，結果森巴軍團就以5:4氣走對手，殺入八強，將會對淘汰主辦國新西蘭嘅葡萄牙。至於另一奪冠熱門德國U20，喺16強對住尼日利亞同樣僅熟格，雖然全場控制戰局，但最終只係靠利華古遜中場奧斯杜拿尼，19分鐘喺左路禁區嘅勁射，以1:0險勝，八強再對另一非洲兵馬里。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>