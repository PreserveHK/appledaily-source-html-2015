<html><header><meta charset="utf-8"><title>求驗客手記：三冠巴塞驚爆打假波</title></header><body><h1>求驗客手記：三冠巴塞驚爆打假波</h1><p>三冠王巴塞隆拿打假波？據西班牙《每日體育報》報道，西甲賽會將會就上季聯賽煞科戰，巴塞喺主場2:2賽和拉科魯尼亞展開調查。巴塞喺嗰場波一度領先2:0下，竟被拉科連追兩球逼和，後者亦靠呢一分成功護級。拉科守將盧普（左）喺賽後公開話，比賽時曾叫對手沙維（右）留吓手，和局收場就皆大歡喜。有傳聞講到一旦查到巴塞隆拿打假波，最嚴重會被褫奪西甲冠軍。不過話說回來，巴塞喺煞科戰前已經提早奪冠，之後仲有兩個盃爭，我求大俠覺得巴塞留一留力都好合理啫！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>