<html><header><meta charset="utf-8"><title>求驗客手記：寸王衰超速停牌半年</title></header><body><h1>求驗客手記：寸王衰超速停牌半年</h1><p>對於泊巴士好有研究嘅車路士領隊摩連奴，原來同好多英超球星一樣都鍾意揸快車。現年52歲嘅摩佬，舊年九月嗰陣，喺條時速限制50哩嘅公路開到60哩，結果斷正俾人影快相；而佢單案周三宣判，結果摩佬被停牌六個月及罰款910鎊。講開揸車，摩佬呢位葡萄牙名帥以前寸對手喺鬥佢哋時為咗唔想輸，擺明踢防守足球，就好似將架巴士泊喺龍門口咁，但對上兩季，佢帶車仔踢英超或歐聯時都會間中咁做，泊架大巴喺自己龍門前面。𠵱家佢半年唔可以揸車，可以專心研究「泊大巴」戰術。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>