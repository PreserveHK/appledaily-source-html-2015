<html><header><meta charset="utf-8"><title>求驗客手記：奇哥high爆胸襲路維</title></header><body><h1>求驗客手記：奇哥high爆胸襲路維</h1><p>美國喺星期三嘅友賽，作客爆冷以2:1擊敗德國，而最high嘅就係帶領美國嘅德國名宿奇連士文啦！佢喺賽前唱國歌時，已經先唱美國國歌；之後又唱德國國歌，而當美國反勝德國之後，佢仲嗱嗱聲走去安慰以前自己嘅副手兼現時德國隊教頭路維。可能佢哋兩個真係好friend嘅關係，奇哥同路維又攬又錫，仲「胸襲」埋路維㖭！</p><p>德軍被美國反吸2:1</p><p>講番場波，以試陣為主嘅德國雖然先由馬里奧葛斯開紀錄，但美國就喺半場前由中場迪斯基路特扳平，而喺87分鐘，美國仲由後備入替嘅前鋒蘇活特建奇功，以2:1反勝；而喺上場美國友賽反勝荷蘭時，臨完場前入波嘅，又係呢位22歲前鋒。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>