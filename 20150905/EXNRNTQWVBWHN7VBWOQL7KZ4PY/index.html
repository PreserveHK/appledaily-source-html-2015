<html><header><meta charset="utf-8"><title>歐錦棠星戰寶貝唔掂得</title></header><body><h1>歐錦棠星戰寶貝唔掂得</h1><p>萬眾期待的電影《星球大戰：原力覺醒》將於今年12月17日上映，昨日凌晨舉行了《星戰》玩具全球開賣，香港方面在開賣前夕，前晚先在海運大廈舉行展覽會，大約有500個VIP欣賞，到開賣一刻移師去玩具反斗城搶購，玩具方面有遙控機械人BB-8（$1,198）、300個限量白兵公仔（$1,380）、《星戰7》奸角用的紅色激光劍（$1,999）以及一系列主題LEGO等等。</p><p>自稱是第一代die hard兼元老級粉絲的歐錦棠，他透露有兩件在2000年前的玩具，升值了不少：「其中一件77年版日本出嘅黑武士超合金，我拎過畀專家睇，佢哋都話未見過好罕有，另一個金色機械人c3po，加埋值10幾萬，萬一將來有乜事都可以兌現。」問到太太可否觸摸收藏？阿棠笑說：「唔掂得，我有間房專門擺寶貝，呢啲同買樓一樣升值冇意思，因為你唔會捨得放。」<br>採訪：譚倩宜<br>攝影：仇志德</p></body></html>