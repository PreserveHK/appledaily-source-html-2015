<html><header><meta charset="utf-8"><title>緒言全文</title></header><body><h1>緒言全文</h1><p>緒言<br>一九一二年中華民國建國，迄今一百零四年。<br>一九四五年抗日戰爭勝利，迄今七十年。<br>考兩大史事，檢閱其間三十四季春秋，可洞窺人性本原，思潮灌流，人事機運，社稷昇沉。融會解悟，足以啟導前程，臨險阻而不亂，墮絕域而不怯，大漠識途。<br>廢興存亡豈有預定！本無天道，惟盡人事。虐政強寇何日終結？待仁人志士奮起一戰！仁人志士稀若晨星，國難固不能移；仁人志士風雲際會，虐政即亡，強寇速敗，縱百萬鐵甲相持，寡能敵眾，弱能勝強，天地可迴！<br>人原多求私利而已，全己苟活，損己莫為。利之所驅，阿諛權勢，獻媚獨夫，甘作惡奴，自沾自喜。蒼生之劫，不睹不憫，廟堂之賊，奉逆稱父。<br>晚清之際，　國父暨先賢倡民主選舉，聽者目為癡狂。然報章紛出，義舉相繼，私心稍減，良知漸露，信眾日增，匯形浩流。民國遂立，軍閥既廢，孰知信仰之力，主義之功。民心可造！國脈可拯！<br>倭寇侵華，遠自甲午。蘆溝橋事變，　蔣委員長召籲軍民，澈底犧牲，保存獨立自由。軍民以肉軀抗抑炮火，男女老少，生死不計，更有以死為榮，涉萬險圖救國家於崩滅，肝腦塗地，不疑不憾。人生至難，莫過於死，死猶無懼，何難之有？倭寇之敗，由此可推。捨生取義，轉扭乾坤！<br>辛亥革命，國府抗戰，民主選舉，獨立自由，四者不分不離，蓋千萬志士軍民頭顱鋪造。回望前塵，俯鑒今時，能不悲慟？建國目標遙未可達，惟祈天下共勉！天下共勉！<br>宋緒康謹識</p></body></html>