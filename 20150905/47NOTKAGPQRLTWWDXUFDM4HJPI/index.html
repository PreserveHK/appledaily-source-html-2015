<html><header><meta charset="utf-8"><title>甄詠珊樂湊8歲仔</title></header><body><h1>甄詠珊樂湊8歲仔</h1><p>甄詠珊前晚現身尖沙嘴文化中心看舞台劇《君子街．淑女拳》首場，甄詠珊被問到Freeze前隊友石詠莉有傳結婚，她笑說：「佢係咪結咗？佢講咗好多年。一年前佢都有同我講。」對於自己的婚事，甄詠珊說：「我同男友都好穩定，結唔結婚只係一張紙，𠵱家仲有埋小朋友，其實男朋友有一個8歲嘅囝囝，我都當佢係自己個仔，佢都當我係半個媽咪。」甄詠珊做繼母，她覺得不辛苦，她說：「都唔辛苦，可能係八字夾到啦。」被問到幾時結婚生仔，她說：「隨緣喇！」<br>另外，穿上校服的梁雨恩手抱小演員貓貓，想起四年前跟王祖藍一齊做舞台劇，王祖藍已經今非昔比，會不會覺得自己好慘，她說：「唔會，咪當學嘢，當年祖藍都教咗好多嘢畀我。」<br>採訪：譚倩宜<br>攝影：陳慧安</p></body></html>