<html><header><meta charset="utf-8"><title>內地打貪減送禮　蟹農改養細蟹來貨少　重磅大閘蟹加價20%</title></header><body><h1>內地打貪減送禮　蟹農改養細蟹<br>來貨少　重磅大閘蟹加價20%</h1><p>【本報訊】中秋將至又是大閘蟹當造季節，首批太湖大閘蟹本月19日抵港，但港人要捱貴蟹。有蟹商指因內地打貪，企業送禮不再，重磅蟹在內地銷情欠佳，蟹農改飼養中、細蟹，加上江蘇一帶今年雨水多，影響生長期，令大蟹來貨數量減半漲價兩成，8両重太湖大閘蟹每斤索價達800元。   <br>記者：王家文  蔡朗清</p><p>老字號南貨店老三陽董事長祁廣楠稱，去年購入180噸大閘蟹，當中約4至4成半屬6両半以上的大蟹，但今年數量料銳減一半，「有兩成算做好」。他指去年大閘蟹大豐收，「但蟹農賺唔到錢」，因內地打貪，企業不敢送禮，影響大蟹銷情。今年蟹農轉養細蟹，主攻內銷平價市場，以往每畝水面放600隻蟹苗，今年放1,500隻，「蟹苗放得少就大隻多，放得多就細隻多」。<br>天公不造美也影響大閘蟹的生長期。祁廣楠稱，由蟹苗到大蟹一般需時10個月，共脫殼27次，最後兩次最關鍵，蟹體積會大一倍，「可以4両變8両」。惟今年7至8月江蘇一帶經常陰天，且雨水多，「唔夠陽光，長得唔太理想，死亡率都高啲」。<br>永富大閘蟹專門店董事陳錦輝亦指，去年內地打貪令大蟹滯銷，蟹農損失慘重而改養中、小蟹，「大蟹今年會貴一成，老饕唔急過咗中秋節先食，大蟹售價會回落至正常；中、小蟹售價就同去年相若。」</p><p>股市跌料影響銷情</p><p>首批太湖大閘蟹本月19日抵港開售，陽澄湖大閘蟹本月20日開湖，料最快22日抵港。祁廣楠稱大蟹貨源短缺，6両半以上的大蟹料漲價兩成，8両重太湖蟹零售價料由去年每斤680元增至約800元；陽澄湖則漲至840元。兩湖4両至6両重的細蟹售價則與去年相若，維持每斤約120元至300元。<br>大蟹料成「搶手貨」，祁廣楠卻看淡銷情，「唔止香港生意差，全中國都跌」。他坦言出口轉差及股市下挫均影響市道，以往內地豪客會來港買大閘蟹，近年豪氣不再，料生意額減兩成。陳錦輝則指巿道再差港人仍會吃大閘蟹，料銷售額增兩成。</p></body></html>