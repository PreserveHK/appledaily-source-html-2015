<html><header><meta charset="utf-8"><title>體壇拾趣：余理洋「地標」南華捧盃</title></header><body><h1>體壇拾趣：余理洋「地標」南華捧盃</h1><p>曾為加拿大奪得世大銀牌嘅華裔控衞余理洋，上季喺甲一籃球聯賽仲未符合本地球員資格，等足兩年後終於可以為南華披甲。噚日佢喺灣仔修頓上演嘅工商盃，硬撼以永倫球員為骨幹嘅飛飛，奪得全隊最高十六分，仲幫球隊以71:65贏波。南華仲有一位洋將Corrigall加盟，據知呢位「三字頭」大前鋒正職係老師，喺香港打開地下聯賽；加埋啱啱完成CBA球季嘅羅意庭返港觀戰，自爆獲江蘇隊放行，今季會再為南華出戰銀牌同聯賽。而去咗南韓發展嘅周健宏都有返港出戰，仲聽聞今年十月有機會參加當地職業聯賽KBL選秀㖭！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>