<html><header><meta charset="utf-8"><title>【壹週刊】2015秋冬男裝周實錄</title></header><body><h1>【壹週刊】2015秋冬男裝周實錄</h1><p>【壹週刊】2015年秋冬季度嘅男裝fashion week終於圓滿告一段落，總結呢一季嘅潮流走勢以laid back一啲嘅Normcore為主，意思即係整體嚟講由mix &amp; match作主導，全部都係男裝衣櫥嘅必備單品。好似Versace咁，呢一季放棄金碧輝煌嘅設計特色，換嚟係運動元素與高級時裝嘅混合，服裝輪廓比以往 都簡單得多。</p><p>至於Prada，睇落去好似冇咩特色，清一色以灰、黑上陣，但其實就係以男女裝嘅異同作出探討，所以時裝秀特別安排女模特兒著上初秋系列穿插其中。<br><br>至於成個米蘭時裝周，就以Gucci最為矚目，皆因品牌最後關頭決定放棄採用原本由Frida Giannini設計嘅系列，改以委託設計團隊喺5日時間內重新設計過，結果，當然就係非常精彩，metrosexual妖冶十足嘅設計，換嚟全場掌聲。<br><br>巴黎時裝周方面，以Givenchy同Dior Homme最為注目，前者繼續gothic，但就以失落部落作主題，神聖又莊嚴，感覺非常有型；至於Dior Homme更安排演奏隊喺T台上表演，如此破格，當然就可突圍而出啦！<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>