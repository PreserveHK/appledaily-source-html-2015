<html><header><meta charset="utf-8"><title>趣趣地︰噴射機還完債都要輸</title></header><body><h1>趣趣地︰<br>噴射機還完債都要輸</h1><p>周五澳職紐卡素噴射機（紅藍衫）主場迎戰布里斯班獅吼，賽前傳出班主肯畀錢還債解決財政危機，諗住有利好消息刺激下戰績，點知都係唔掂，臨尾香補時失波輸1:2。<br>噴射機唔能夠喺一月限期前還債，最近已經同唔少球員解約，前一場聯賽又俾阿德萊德聯炒七蛋。據講班主尼敦天拿喺周五科水還錢，唔知係咪受呢個消息影響，受讓半/一嘅噴射機賽前有落飛情況，足智彩「讓球」下盤落到七三水。場波噴射機喺上半場先失守，但去到七十二分鐘由前鋒拉度雲柏維斯域射入空門扳平，諗住可以執番一分，點知最後都要輸，獅吼布萊治喺補時第三分鐘主射罰球，穿過人牆入網，絕殺2:1。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>