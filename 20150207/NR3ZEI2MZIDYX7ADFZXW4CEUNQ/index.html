<html><header><meta charset="utf-8"><title>趣趣地︰天使食飯帶埋保鑣</title></header><body><h1>趣趣地︰<br>天使食飯帶埋保鑣</h1><p>上周六晚，有賊仔想打劫曼聯球星「天使」迪馬利亞（右）屋企，雖然警鐘響起嚇走咗班賊，但佢老婆（左二）就驚到震，到𠵱家都唔敢返屋企，一家人仲住喺酒店。紅魔方面都好緊張，幫呢位阿根廷國腳請咗保鑣貼身保護。好似佢哋一家前兩晚出街食飯咁，都有個保鑣哥哥（左）開路。另外，今季艾舒利楊格翻生，踢左翼衞踢到風生水起，做咗艾拉接班人。佢喺網上同球迷交流嗰陣透露，佢唔止係場上嘅艾拉接班人，更衣室入面都係，成為隊內DJ，每場波都負責揀歌播。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>