<html><header><meta charset="utf-8"><title>【壹週刊】$40換$100　王維基Mall Dollar計錯數？</title></header><body><h1>【壹週刊】$40換$100　王維基Mall Dollar計錯數？</h1><p>【壹週刊】香港電視開台後又有新搞作，經歷去年試業階段，網購平台HKTV Mall本月2日面世，為吸引更多人登記入會，老闆王維基大搞噱頭，推出「送$100人人有份」計劃：由現時起至本月15日前登記入會，即可獲贈100蚊Mall Dollar用作消費，每個香港身份證號碼限登記一次，贈送金額使用有效期至3月底。<br><br>優惠一出即成網上熱話，「高登仔」同「親子王國」師奶們爭住掃貨，事關網民計過度過，發現如果肯比四十蚊運費，就可以拎一百蚊貨走，例如晌網站買六pack維他奶，只係$101.4，扣除HKTV送的一百蚊，你只要俾$1.4加$40運費，就可以得到六pack維他奶，點計都有著數。<br><br>不過，而家唔少食品如牛奶、通粉已賣斷市，要等補貨。如果想賺到盡，亦可以考慮買滿400元貨品，免運費兼慳足100元。<br><br>iPhone版下載：  http://goo.gl/1SDaWF <br> Android版下載：  http://goo.gl/xfQS8D <br> 壹週Plus網頁  http://nextplus.nextmedia.com/  </p></body></html>