<html><header><meta charset="utf-8"><title>栢芝谷爆上圍　講仔唔提鋒菲</title></header><body><h1>栢芝谷爆上圍　講仔唔提鋒菲</h1><p>【米蘭直擊】張栢芝前日在米蘭出席Ports 1961發佈會，心情勁靚的她，在訪問前連試兩套新裝風騷任影，其中一套背心長裙輕露事業線，另一套貼身黑色背心套裝，則現出飛彈身形，設計師Natasa Cagalj亦親自幫她整理。栢芝表示今次會在米蘭逗留4日，中秋節亦會在當地度過，問她會否掛住兩個仔？她說：「佢喺學校整咗燈籠，send片畀我睇，其實預早慶祝咗，我唔畀佢哋食月餅，我覺得小朋友唔應該食，我都唔食。」<br>栢芝與兩個囝囝每日玩視像溝通，她說：「我send片佢又send，不過平時我都同佢哋講，你哋唔係㩒個電掣就有電，我要工作去賺錢，返學係你嘅責任，返工係我嘅責任，佢哋好懂事。」雖然栢芝出發時被問前夫謝霆鋒和王菲的事，亦大方回答，但今次有人再問有指霆鋒請佛賜福兼同王菲定婚期，她又會否支持對方再婚時，栢芝聽完未有回答，在旁的助手立即拉她離開。</p><p>那英：最重要王菲開心</p><p>另一邊廂，王菲的好友那英昨日在藍田出席中秋節活動，對於有傳王菲再懷孕，那英驚訝地說：「我們已經很久沒見，希望再見她的時候，她是開心，但不會問。」問她會否覺得王菲會再生BB，那英說：「應該不會吧！但我不多說了，這些問題不想令其他人受傷害，這些不是重點，最重要她開心，而且作為朋友沒資格替別人說話。」她亦未有聽聞兩人結婚。<br>對於竇靖童早前在日本表演的事，那英稱已經看過視頻並說：「她基因太好了，百分百有阿菲的影子，如果將來我家孩子這樣就好了。」<br>採訪：林嘉慈（米蘭）、王連連<br>攝影：沈健程</p></body></html>