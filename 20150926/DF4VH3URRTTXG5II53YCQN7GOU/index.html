<html><header><meta charset="utf-8"><title>英超攻略：DC停賽車仔難拆「紐」 - 牽牛</title></header><body><h1>英超攻略：<br>DC停賽車仔難拆「紐」 - 牽牛</h1><p>英超冠軍車路士連同盃賽三連勝，但說全面復蘇卻言之過早，周六聯賽作客紐卡素，前鋒迪亞高哥斯達（DC）停賽，以紐卡素今季對強隊偶有佳作，博「喜鵲」不敗，受讓半/一取下盤。（球賽編號：星期六63；now621台明日0:30am直播）</p><p>紐卡素主場剋車路士
</p><p>經過季初頹勢，車路士連同盃賽已三連勝，看似回復冠軍本色，但倫敦打吡戰擊敗阿仙奴，多少受惠於球證的爭議性判決，周中英聯盃大勝英甲華素爾4:1也不值一晒，而且再有失波。DC今仗需坐波監，替補中鋒法卡奧狀態低迷，就算夏薩特、法比加斯等主力經過休息後於今仗復出，攻力仍不算強。再者，車仔下周中歐聯需作客波圖，以他們歐聯首戰前夕曾大敗予愛華頓，今仗亦有失分機會。<br>紐卡素在英聯盃輸波出局累積四連敗，不過球隊以護級為目標，起用不少後備，明顯留力今仗。紐記連前鋒柏比斯施斯也加入了哥爾碧克、真馬特等傷兵名單，不過球隊今季曾作客悶和曼聯0:0，近三季更於主場擊敗車路士，今仗有力搶分。文：牽牛</p></body></html>