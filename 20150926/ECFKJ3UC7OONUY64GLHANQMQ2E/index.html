<html><header><meta charset="utf-8"><title>【「疑似」激凸】阿倫樓上美容　上下身齊齊凸</title></header><body><h1>【「疑似」激凸】阿倫樓上美容　上下身齊齊凸</h1><p>年年25歲嘅阿倫譚詠麟，今年可以享用香港人福利——65歲長者兩蚊乘車優惠。阿倫認老？no way。佢個仔曉風已經19歲，生得高大俊朗，同阿倫成個餅印咁，兩父子行出街，一樣可以媾死女(如果阿倫係膽生毛的話)。<br><br>阿倫唔識老，一來因為勤做運動(踢波)，二來其實佢都好姿整貪靚，喺微博經常多角度自拍問fans最靚仔係邊張，可見一斑。做facial，真係可以令人回春。<br><br>噚日下晝五點，見阿倫揸佢架四驅車，與女助手同行，去到銅鑼灣，直駛去利園商場一期泊好。<br><br>一落車，阿倫已經係咁整件衫，拉番正佢，執番靚仔先，然後同女助手上咗對面幢大廈14樓，亦是劉愷威代言嗰間男士美容中心樓層……唔，做facial補一補水清潔下肌膚底層角質，自然令你keep住young啦。<br><br>搞咗兩個鐘，阿倫單拖走人，嘩，叮一聲，真係成個人fresh晒咁喎!不過見佢去停車場取車時都左望右望，好驚有人見到咁。如果去做facial使乜咁神秘，除非唔係囉…<br><br>之不過，補充番一句，阿倫由離開停車場到走人，最搶眼唔係佢頭頂飛揚的亂髮，而係佢嗰個十足懷胎六月嘅巨肚，同條褲褲令人feel到嘅激…凸……。</p></body></html>