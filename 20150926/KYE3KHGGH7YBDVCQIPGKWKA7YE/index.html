<html><header><meta charset="utf-8"><title>養草後嘅A欄　跟前最賺</title></header><body><h1>養草後嘅A欄　跟前最賺</h1><p>下周一沙田八草兩泥賽事，草地用全闊A跑道作賽，睇番上季9月14日首次田A欄八場轉彎路程賽事，每場均有守一二位入直路之馬匹跑入前兩名，其中「雙龍出海」、「錢照收」、「執到寶」、「御皇鷹」及「鴻福滿滿」更加贏馬而回，可見內欄養草後對前置馬甚有利。<br>今戰列陣馬中，四場「晨采」前季至今兩次跑田A欄1600米均上名，續用上仗前置跑法可添食。另外，尾場「福毅」四戰田A欄獲一W兩P，均速馬用蔣嘉琦減十磅更能發揮威力，結合跑道形勢可坐位望贏。<br>至於泥地方面，馬會曾於周三進行翻土工程，並預計場地狀況與9月19日相近，當日兩場泥地賽之放頭馬「帶運伯樂」及「創基寶」都上名，所以第三場「頌友」及第七場「飛躍之駒」等擅跑泥地之放頭馬可優先捧場。</p></body></html>