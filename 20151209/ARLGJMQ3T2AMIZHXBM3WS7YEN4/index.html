<html><header><meta charset="utf-8"><title>青雲任金像司儀賴低老婆</title></header><body><h1>青雲任金像司儀賴低老婆</h1><p>劉青雲、古天樂等昨晚出席電影煞科，青雲透露獲第35屆香港電影金像獎邀任司儀，自己大膽應承了，他說：「咁大膽搵我，都思考咗一段長時間，呢個係責任，都有壓力，因為我唔知要做乜，我最唔擅長講嘢，但都覺得應該要做。」問會否叫好友黃秋生、黃子華過兩招？他笑說：「過兩招都冇用，無謂拉兄弟落水，既然咁大膽搵我做主持，我膽大妄為應承，唔知會遇到乜困難。」<br>問會否跟太太郭藹明做拍檔？青雲反對：「咁咪變兩個人嘅騷，呢個係金像獎，唔係賣情侶，冇錢收，義工嚟。自己諗緊獻醜不如藏拙定向前踏一步，最後決定應該試吓。」而古仔被問到會否跟青雲合作做司儀？他說：「我更加唔識講嘢，搞到金像獎嗰晚好悶，青雲好幽默，佢做司儀真係好突破。」<br>採訪：曹家誠<br>攝影：陳志嵐</p></body></html>