<html><header><meta charset="utf-8"><title>【扮靚籽】3蚊美白牙齒　天然潔齒大法</title></header><body><h1>【扮靚籽】3蚊美白牙齒　天然潔齒大法</h1><p>近來成日捱夜飲多咗咖啡，門牙驚現咖啡迹！本來已打算約醫生洗牙，但發現網友都大讚木刷草有去牙迹的功效，𠵱家幾蚊便有一大包，絕對抵試！</p><p>木刷草在藥材舖用3蚊已買到一大包，用一支就夠刷一隻牙，因為木刷草本身很硬，直接刷會很易碎，用前用熱水浸至稍為軟身便可。用後感是去迹效果不錯！不過只限刷走污迹，未能去黃。試過用來刷陶瓷杯或碗碟上的污迹同樣OK，買3蚊放在家中可以慢慢用。</p><p>請教註冊中醫師彭明慧，她指木刷草的確有去牙迹的功效，因為它跟沙紙的原理一樣，可以磨掉物件表面黏附的污迹，所以用來鋤甲或磨滑東西表面一樣得！但叫得做木刷草，真的可以用來磨滑木頭，從前的木匠也會用到，所以多用一樣會損害琺瑯質，大家用來刷牙的時候就要小心了。<br>若大家想美白牙齒，彭醫師另外建議大家可以用海螵蛸（烏賊骨）磨成粉，以1:1比例混入牙膏中刷牙，不但可去迹，還可以去黃，更不會傷害牙齒呢！<br><br>記者：容慧心</p></body></html>