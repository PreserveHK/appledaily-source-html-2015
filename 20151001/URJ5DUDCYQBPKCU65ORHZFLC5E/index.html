<html><header><meta charset="utf-8"><title>郭奕芯：導演笑我三個波</title></header><body><h1>郭奕芯：導演笑我三個波</h1><p>彭浩翔監製及陸以心執導的三級電影《同班同學》，入圍第二十八屆東京國際電影節亞洲未來賞組別，獲提名最佳新導演和電影獎項，團隊將於本月22日出發，24日在當地出席首映。<br>昨日彭浩翔們與戲中三位女主角郭奕芯（Ashina）、廖子妤和麥芷誼，舉行祝捷會兼播放絕密花絮。三女在台上分享戲中天台和沙灘全裸戲，大家都希望邀請媽媽入場觀看，郭奕芯說：「戲中全裸好肥，導演笑我三個波，其中一個係肚腩。有諗過爸爸入場睇到我全裸感覺好怪，亦擔心親戚睇到唔知點諗。」麥芷誼則說：「試鏡過程冇同媽咪講過，後來媽咪話信任我眼光同判斷力，反而支持鼓勵我。」來自大馬的廖子妤最感觸：「我係馬來西亞人，民風較保守，啲人會同我媽咪講你個女拍三級片，後來導演教我同媽咪講，我哋有出色團隊做到好作品，去令媽咪安心同支持我。」<br>採訪：卓寶花<br>攝影：陳慧安</p></body></html>