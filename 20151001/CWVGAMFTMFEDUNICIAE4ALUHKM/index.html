<html><header><meta charset="utf-8"><title>「扯旗山」搞上市　佢賣嘅係……</title></header><body><h1>「扯旗山」搞上市　佢賣嘅係……</h1><p>創業板年中有不少公司上市，平時大多乏人留意，不過近日有間在創業板申請上市的公司，就受到網民關注，事關公司名稱非常特別。<br><br>有間於開曼群島註冊，中文名叫「扯旗山有限公司」的公司，9月29日呈交了創業板上市申請文件。根據文件內容，公司於上海經營港式休閒餐飲餐廳，唔…即係茶餐廳。<br><br>同樣是經營茶餐廳，翠華都有上市，不過與翠華旗下坐擁數十間茶餐廳的規模相比，扯旗山的規模就少得多，旗下只得兩間茶餐廳，一間叫查餐廳，另一間叫老查麵館。<br><br>咁究竟做茶餐廳嘅扯旗山為乜要集資? 申請文件指扯旗山今次上市，是為了開設一間餐廳、一間麵館，以及用於另一間麵館的籌備工作，集資亦會用於鞏固集團物流團隊及加強營銷活動等。<br><br>至於公司的上市保薦人，名叫百德能證券，同樣少為人知。<br><br>睇返「扯旗山有限公司」的英文名「VICTORIA PEAK COMPANY LIMITED」，大概明白呢間公司點解要叫扯旗山，扯旗山是香港太平山最高的一個山峰，呢個名絕對襯返公司經營的港式茶餐廳業務。</p></body></html>