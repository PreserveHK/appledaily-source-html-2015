<html><header><meta charset="utf-8"><title>每日一趣：搞波有免死金牌？ - 李可強</title></header><body><h1>每日一趣：搞波有免死金牌？ - 李可強</h1><p>內地整頓涉貪房企一間又一間。不過，凡係狂使錢搞足球嘅房企，包括恒大（3333）、富力（2777）、綠城（3900）等，而家暫時都冇事，唔通搞波真會有免死金牌？習近平鍾意足球舉世都知，以往啲土豪房企搞波，被人話係不務正業，亦有人話係買政治保險。而家反貪形勢咁嚴峻，到底有冇用，就嚟好快見真章。<br>中國足球同A股呢兩樣嘢，喺內地經常被人一齊比較，同樣都係盛行造假、唔講規矩；同樣都係長期積弱，喺過去幾年傷透股民和球迷心，可謂難兄難弟。不過好神奇咁，A股舊年牛冠全球，連中國足球表現亦脫胎換骨，喺最近亞洲杯外圍賽兩戰兩勝。上周三晚國家隊奇蹟踢贏烏茲別克，翌日滬綜指大升3.4%贈慶。<br>邊個係搞起中國足球嘅功臣？恒大肯定有份，過去幾年用咗幾十億元人幣股東嘅錢搞球隊，而家國家隊至少有七位球員來自恒大。呢筆功勞，習總應該擺喺心頭。<br>內地打老虎越打越多，不過喺習總過去主政過嘅福建、浙江兩省，至今仍沒有高官落馬。有人話，咁證明佢都好有人情味，識得關照手下。咁樣講，如果房企可以將習總重視嘅足球搞起，有起事上嚟，起碼都多條生路行下。<br><br>李可強</p></body></html>