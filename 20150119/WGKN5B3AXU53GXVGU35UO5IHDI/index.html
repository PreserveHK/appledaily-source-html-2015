<html><header><meta charset="utf-8"><title>因佔領運動斷絕關係　回家做冬未破冰黃絲少女　盼與警父和好</title></header><body><h1>因佔領運動斷絕關係　回家做冬未破冰<br>黃絲少女　盼與警父和好</h1><p>【傘後反思】<br>【本報訊】佔領運動期間一家因政見不同起紛爭，部份警察爸媽與支持雨傘運動的子女更勢成水火，撕裂的傷痕至今未平復。18歲的丁丁（化名）被警察爸爸趕出家門，斷絕父女關係，今日仍住在劏房。22歲李小姐因前往佔領區，被警察媽媽摑了兩巴，雙方冷戰。丁丁在清場前夕寫一封寄香港人的家書，訴說身份掙扎，李小姐在清場前夕在金鐘大台剖白心聲。佔領運動結束，兩人沉澱運動經歷的淚與怒，丁丁邁出修補父女關係的第一步；李小姐選擇與父母避談佔領，讓時間淡化傷痕。<br>記者：潘柏林</p><p>「我希望每次講嘢之前，都諗清楚對方究竟係一個警察，一個藍絲，定係我阿爸」。18歲丁丁（化名）至今仍獨居劏房，警察爸爸與她斷絕關係近三個月，她一直思索如何修補。雙方上次見面是金鐘清場十一天後做冬那晚，她帶了餸菜回家，又斟一杯水給爸爸，開腔慰問「唔好凍親呀」，爸爸低頭不發一言，父女關係仍未解凍。</p><p>「唔會認你呢個女」
</p><p>丁丁自言已踏出緩和父女關係第一步，「踏完嗰步之後，佢需要啲時間諗吓需唔需要同我和好」。雙方的裂痕從警方九二八向示威者發射八十七枚催淚彈開始，她在家中質問當差逾二十年的爸爸，「你哋警察立場點諗，放咁多催淚彈對付示威者？」丁丁形容雙方溝通是雞同鴨講，爸爸質疑雨傘運動有外國勢力介入，女兒感到底線被踐踏，「No！你邏輯好有問題！」雙方爭辯不休，關係亦日漸惡化。丁丁坦言，不清楚爸爸具體職務，只知他每日在家中全副裝備，收到傳召就出門。十月初爸爸接到總部傳召，女兒當晚決定去佔領區社工站通宵留守，爸爸知悉後留下一句：「咁你去囉，你返咗去就唔好返嚟呢個屋企，你自己諗清楚，我唔會認你呢個女，你有乜後果你自己自負。」<br>此後父女關係斷絕，爸爸要求女兒搬走，又寄短訊指不想在金鐘或其他佔領區與女兒成為敵人，在行動中拘捕她。丁丁在媽媽幫助下搬到數十呎劏房獨居，她說學會獨立，兼顧佔領和副學士學業。去年十二月十一日金鐘清場，她在考試中途趕去金鐘，「考考吓試聽到警車聲，我就覺得係去金鐘，跟住我怯到乜咁，即刻放低份卷走人」。她瞄一瞄記者，連忙補充「（試卷）答完㗎喇！答完㗎喇！」<br>清場後媽媽勸女兒搬回家。丁丁認為父女需更多時間，最快學期完畢才有望搬回家。她說沉澱佔領運動的經歷後，會繼續爭取民主，但焦點更長遠，不着眼一場佔領運動，「你可以正常生活，但係人哋一問起嗰陣，你要噏得出，你想要啲乜嘢真普選，點樣先叫爭取，點樣先叫長期爭取，你個心態要always ready（隨時準備好）」。</p><p>承認當初想法幼稚
</p><p>面對警察爸爸，丁丁承認當初想法幼稚，不懂處理家庭關係。她指雙方都要釐清角色和身份，在家中避免將警察和爸爸角色、示威者和女兒角色混淆，但想理性討論未必奏效，「大家都係血濃於水，都要用感性去解決一啲問題。如果達成唔到共識，基於佢係我父母，讓吓佢囉」。她說做冬踏出第一步，未來盡做女兒責任，「好似幫佢拎吓嘢，陪吓佢出去，斟吓水畀佢，令佢覺得自己仲係一個爸爸，仲有呢個女，起碼我用唔同態度對佢，我自己個心會舒服啲」。</p></body></html>