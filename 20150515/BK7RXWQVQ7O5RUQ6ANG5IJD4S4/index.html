<html><header><meta charset="utf-8"><title>花絮︰保方high到「激咀」球證</title></header><body><h1>花絮︰保方high到「激咀」球證</h1><p>保方（1號）興奮到同球證錫錫？話說皇馬上半場由占士洛迪古斯博到12碼，成班祖記球員即刻圍住球證，啱啱好有張相影到保方同球證理論，兩人好似嘴對嘴咁，俾網民笑hehe味濃。當然，呢啲係角度問題箒。</p><p>祖記太太團夠齊心</p><p>祖記12年後再入決賽，看台上一班太太團（WAGs、圖），亦戥老公開心，攞住張意大利文寫住「柏林見喇」嘅字牌合照。唔知除咗呢張相，班太太夜晚仲會點樣同老公慶祝呢？</p><p>名宿banner無助皇馬</p><p>為支持球隊翻身，皇馬迷特登整咗幅已故名宿迪史提芬奴嘅彩色橫額（圖），掛咗喺巴拿比奴看台。不過呢幅橫額只係幫C朗喺今場，追平迪史提芬奴職業生涯幫皇馬射入307球嘅紀錄，但就冇幫球隊帶嚟殺入決賽嘅好運。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>