<html><header><meta charset="utf-8"><title>隔牆有耳：打住機免費坐七人車 - 李八方</title></header><body><h1>隔牆有耳：<br>打住機免費坐七人車 - 李八方</h1><p>潮流興WhatsApp Call的士或專車，Sony PlayStation都唔執輸，打造亞洲首部遊戲主題七人房車，噚日登陸香港，即日起至下月3日期間行走全港，唔單止免費畀巿民搭，仲有PS4喺車度任玩㖭。<br>主辦公司Sony Computer Entertainment傳訊部助理總經理趙善盈話，今次係因應PS4遊戲《人中之龍0 誓約的場所》首隻中文版面世，打造呢部主題房車；但唔係做騷Hea載幾個客就算，即日至下月3日中午12點到晚上8點候命。</p><p>載AV女優搞握手會</p><p>巿民只需WhatsApp短訊到6699 6149，順序註明起程點、目的地同搭乘時間，再經司機直接聯絡確認等就可以免費坐。只要Call車、無論搭唔搭到，將Call車紀錄截圖上傳去PS嘅fb專頁，有機會贏到人中之龍限量版PS4主機。詳情瀏覽網站 http://asia.playstation.com。 <br>專車今午仲會接載3名日本AV女優湊莉久、朝倉琴美同栗林里莉到尖沙嘴鬧市就新遊戲舉行女優握手會，大玩香車美人吸引機迷。</p></body></html>