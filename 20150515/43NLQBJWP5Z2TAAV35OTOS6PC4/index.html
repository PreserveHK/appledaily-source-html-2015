<html><header><meta charset="utf-8"><title>鳩嗚乜乜乜：1,600熊貓＋閃到韓國</title></header><body><h1>鳩嗚乜乜乜：<br>1,600熊貓＋閃到韓國</h1><p>仲記唔記得1,600隻熊貓喺舊年嚟香港搞搞震，除咗快閃全港，仲佔領中環……PMQ。熊貓大軍將進攻南韓，但有樣嘢唔同咗。放心，雖然韓國整容事業咁蓬勃，但佢哋唔係隆鼻削腮骨，而係改咗名叫1,600熊貓+。</p><p>＃野生突破1,800隻</p><p>世界自然基金會法國分會與紙糊藝術家Paulo Grangeon，2008年發起呢個紙糊熊貓展，當時全球野生熊貓剩番1,600隻，所以改咗呢個名。不過，內地今年最新調查錄得，全球野生熊貓數目原來已經增加咗17%，估計有1,864隻。所以，展覽就改名叫「1,600熊貓+」，以示呢幾年熊貓保育工作有啲成果。<br>為咗呼籲大家保護熊貓繼續繁殖，展覽新設計咗一款親子熊貓，可以見到熊貓BB，扒咗喺成年熊貓背上。<br>熊貓大軍5月23日喺首爾光化門廣場世宗文化會館出發，快閃韓國七個地區，睇怕仲會追韓星，之後7月4日至7月31日會齊集於首爾石村湖展覽區公開展出。就算唔去當地，都可以喺佢哋fb「1,600pandaspluskr」見到佢哋嘅「今日貓蹤」。<br>＃要生計，也要生活 ＃毋忘初衷<br>費清</p></body></html>