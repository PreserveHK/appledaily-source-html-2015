<html><header><meta charset="utf-8"><title>齋咗兩年有新歡阿嬌貼頭洩蜜　愛得低調</title></header><body><h1>齋咗兩年有新歡<br>阿嬌貼頭洩蜜　愛得低調</h1><p>成軍15年的Twins最近戀事各有各精采，前日才傳出蔡卓妍（阿Sa）和陳偉霆被分手，昨日就輪到鍾欣潼（阿嬌）有新歡曝光，現年34歲的阿嬌情路崎嶇，兩年前與韓籍舊愛權寧一（K先生）分手後，有指阿嬌現跟相識三年的契哥Calvin撻着，兩人正在蜜運中。</p><p>男方擁900萬獨立屋</p><p>據報道指35歲的Calvin開設室內設計公司，居住月租10萬元的淺水灣寓所，在元朗有一層市值900萬元的獨立屋，Calvin一直好鍾意阿嬌，直至阿嬌與K先生分手後，他不時噓寒問暖開解阿嬌，終於成功打動芳心。今年三月Calvin生日，阿嬌為他搞生日派對慶祝，兩人頭貼頭親蜜合照，他們的共同朋友、阿嬌舊愛Johnathan亦不避嫌出席。</p><p>祖兒證阿Sa未甩拖</p><p>不過，昨日記者向阿嬌求證新戀情，她透過經理人霍汶希否認：「我同Calvin識咗二十年，佢真係契哥，我哋冇拍拖。」至於阿嬌的好姊妹容祖兒前晚到紅館為顧嘉煇作品展擔任特別嘉賓，她亦替阿嬌澄清：「冇聽過佢拍拖，其實阿嬌對感情事一向好低調，如果有佢會同我講，唔係都會同我講，但自己呢排好忙，冇乜時間傾。」至於陳偉霆在內地爆紅後，傳出與女友阿Sa分手，祖兒表示沒聽過，並口快快說：「亦都覺得應該未係。」當她醒覺自己講錯說話，急忙儍笑更正：「係唔係嘅，哈哈哈。」之後還爆料：「仍然feel到佢哋好sweet，我偷睇過佢哋微信，內容都好sweet，應該冇事。」<br>採訪、攝影：馬建華</p></body></html>