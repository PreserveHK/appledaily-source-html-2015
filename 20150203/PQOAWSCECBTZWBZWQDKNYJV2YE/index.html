<html><header><meta charset="utf-8"><title>求驗客手記︰雲祖柏教哥國聰仔勁撐</title></header><body><h1>求驗客手記︰雲祖柏教哥國聰仔勁撐</h1><p>哥斯達黎加上年一鳴驚人殺入巴西世界盃八強，不過教練路爾斯賓度因為同足協不和，世界盃後就辭職，由前曼城前鋒雲祖柏（圖）接任看管教練，哥國足協周一就宣佈，雲祖柏將會坐正。三十八歲嘅雲祖柏都係新一代少帥，二○○二同二○○六年仲幫哥國踢世界盃，𠵱家就做國家隊教練，而佢暫代教練期間，哥國都六場不敗，表現有辦有眼。同雲祖柏好老友嘅now足球評述員鄭兆聰表示，名氣對雲祖柏有幫助，不過成績先係關鍵，今年暑假嘅美洲金盃係佢首個考驗。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>