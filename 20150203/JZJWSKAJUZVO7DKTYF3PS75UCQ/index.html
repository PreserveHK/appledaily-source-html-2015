<html><header><meta charset="utf-8"><title>馮仁昭四圍超：岑潔儀餵人奶　大方任睇 - 馮仁昭</title></header><body><h1>馮仁昭四圍超：岑潔儀餵人奶　大方任睇 - 馮仁昭</h1><p>近排社會好多人士都提倡餵母乳，雖然有好多地方嘅配套唔係咁充足，但係都好多新任媽媽都好支持呢個做法。好似喺上個月中生咗BB嘅岑潔儀（Zoe），噚日喺ig貼咗一張餵緊人奶嘅相，睇落真係好溫馨，馮仁昭即刻打俾Zoe，佢話：「其實外國好多媽咪都會po呢啲相，呢張相又唔性感，反而係一張好sweet嘅相，所以我都好希望可以提倡，母乳真係最有益同無價。」佢仲話基本上全部朋友都係餵人奶：「我哋都係互相感染，佢哋仲過咗好多招數俾我，我都有叫啲就嚟生嘅朋友，叫佢哋餵母乳，對自己同BB都好！」雖然爹哋享受唔到餵奶嘅樂趣，不過Zoe話佢都好支持。</p><p>飲魚湯谷奶</p><p>不過啱啱餵嗰陣，Zoe話真係好辛苦：「開頭未上奶，跟住佢一喊我又要餵奶，餵完又要揼，真係冇乜時間休息，不過我覺得幾辛苦都係值得，餵母乳係最有營養價值，而且令母子關係親密啲，係好sweet嘅一件事，係一個好好增進感情嘅方法。」Zoe話希望可以堅持餵到六個月，睇吓佢嘅成長速度再決定，𠵱家每一日都狂飲魚湯同食豬手。至於囝囝中文名，佢就話：「老爺奶奶幫佢改咗叫陳譽昇，我哋諗住會擺百日宴。」<br>撰文：馮仁昭</p></body></html>