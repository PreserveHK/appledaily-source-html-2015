<html><header><meta charset="utf-8"><title>求驗客手記：史杜舞技輸畀細路女</title></header><body><h1>求驗客手記：<br>史杜舞技輸畀細路女</h1><p>利物浦前鋒史杜列治最近同一位叫比絲莉嘅小妹妹球迷大鬥舞技，史杜明顯輸幾條街。當比絲莉表演嗰陣，真係睇到史杜目瞪口呆，差啲想跪地拜師咁樣。史杜都有表演幾吓，但我求大俠就不予置評嘞，大家可以上網自己睇，或者等下次史杜入波，因為史杜話，佢呢隻新舞叫「feed the ducks」，會喺下次入波後跳嚟慶祝喎。不過，佢今季傷多過踢，真係唔知幾時先有緣喺球場睇到佢跳舞嘞。另一名紅軍射手史達寧又有麻煩，佢女友放咗張喺史達寧屋企食水煙嘅相上網，啲球迷又搵番史達寧早前吸水煙同笑氣啲事嚟講。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>