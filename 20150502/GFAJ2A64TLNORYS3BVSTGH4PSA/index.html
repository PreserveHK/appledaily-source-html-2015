<html><header><meta charset="utf-8"><title>求驗客手記：紅魔十二億搶巴利</title></header><body><h1>求驗客手記：<br>紅魔十二億搶巴利</h1><p>曼聯舊年突然拎咗過億鎊出嚟買人，今年再接再厲，應該又會喺夏天再使成億。正當皇家馬德里斟緊曼聯門迪基亞嗰陣，英國《每日郵報》爆曼聯斟番皇馬中場加里夫巴利（圖）轉頭，紅魔仲好豪氣，話唔會拎迪基亞做交換條件，可以現兜兜拎成億鎊（約11.9億港元）出嚟買巴利。英媒仲話曼聯夠晒本錢一次過買埋燕豪芬中場迪比、多蒙特中堅曉姆斯同埋修咸頓右閘尼達利基尼。曼聯今季好大機會以前四名完成聯賽，下季踢番歐聯，預計會多5,000萬鎊收入，加埋三間牌張新贊助合約每年有成7,500萬鎊（約8.9億港元），所以曼聯水源充足，完全唔驚財政公平政策。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>