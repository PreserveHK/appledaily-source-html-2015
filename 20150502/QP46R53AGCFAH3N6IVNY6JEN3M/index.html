<html><header><meta charset="utf-8"><title>Miki籌備婚禮　未Plan請傅穎</title></header><body><h1>Miki籌備婚禮　未Plan請傅穎</h1><p>楊愛瑾（Miki）日前承認與拍拖8年的郭永淳將拉埋天窗，準人妻前晚風騷在銅鑼灣出席YSL唇妝活動，問到Miki會否與好姊妹吳雨霏取經搞婚禮？她表示：「等佢得閒先，多個朋友多個意見，不過其實最close啲朋友，好似Stephy，我返嚟已經一早講咗。」問她會否請傅穎出席婚宴？她表示：「未知，真係未plan有乜賓客，唔想咁大型，想一班朋友開心，唔想做show咁。」</p><p>至於同場還有Jessica C.（JC）、鄭欣宜、蔡穎恩（Evelyn）等，當中JC以tube dress短裙谷胸最為性感。JC早前27歲生日與男友安志杰食pizza慶祝，有點慳皮，她笑言：「他都有叫我出去高級餐廳，但我同佢講喺屋企relax，可以唔使化妝，唔係錢嘅問題，今晚（前晚）戴住呢條Tiffany鏈都係佢送嘅。」JC又透露男友下月生日，記者提議她送戒指或跳table dance，她笑言怕尷尬。<br>採訪：溫敏芝<br>攝影：葉君海</p></body></html>