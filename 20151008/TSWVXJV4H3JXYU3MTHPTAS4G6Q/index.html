<html><header><meta charset="utf-8"><title>首次約會入Chanel揀20萬貨　男方拒簽卡女模盜「老闆」iPhone當車馬費</title></header><body><h1>首次約會入Chanel揀20萬貨　男方拒簽卡<br>女模盜「老闆」iPhone當車馬費</h1><p>【本報訊】自由身模特兒與相識幾個月的「餐廳老闆」首次單獨約會，即帶對方到名店「揀禮物」，要求為她的廿多萬元消費埋單。惟男方表示信用卡簽賬額不足，她便藉詞借用其iPhone 6 Plus手機，一去無回頭。她早前被裁定盜竊罪成，不服上訴，昨在高院自行抗辯，聲淚俱下稱「呢行女仔成日有人送貴嘢」，認為是理所當然，又謂被捕後始知對方並非老闆，「如果我知佢係廚師，我唔會出去」。<br>記者：楊家樂<br><br>根據控方案情，現年24歲的上訴人袁晴晴，去年7月因工作關係認識任職廚師的28歲男事主，至12月9日兩人首次單獨約會，在銅鑼灣時代廣場碰面。袁聲稱母親生日將至，提議買禮物，領事主到Chanel揀選手袋及首飾，共值20多萬元。結賬時袁聲稱信用卡有問題，要求事主代為簽賬，但事主以信用額不足為由婉拒。<br>袁遂聲稱要致電求助胞弟，但手機沒電，借用事主價值7,188元的土豪金iPhone 6 Plus，一邊通話，一邊走到店門外。稍後事主往店外查看，已失去袁的蹤影，多番聯絡亦未獲回覆，兩日後報警。<br>袁原審時自辯指，透過經理人認識事主，事主曾自稱餐廳老闆。案發當日事主稱有意追求她，又問發生性行為收費如何，更稱任她揀禮物。袁對他沒興趣，但認為「佢自願送，我收亦冇唔妥」，遂到Chanel購物，但她看錯價錢，以為只花3、4萬元。</p><p>昨自辯上訴　承認有貪念</p><p>後來事主拒絕簽賬謂「咁貴送唔起」，袁怒道「咁即係玩我啦」並轉身離開。事主為賠罪，將自己的iPhone送她作補償。詎料事後事主卻發訊息指摘她「吊高嚟賣」及偷走手機。她為免麻煩，遂將手機刮花丟入大海，並封鎖事主的聯絡。她最終被裁定盜竊罪成，判罰感化一年。袁昨未聘用代表律師上訴，庭上承認「做呢行想搵多啲錢」，又謂「我認我有貪念，但我覺得佢送禮物係理所當然」，但指「唔會發生關係，呢個係底線」。她否認偷手機，「我只係想攞番啲車馬費，佢嘥咗我成日」，她指原審偏信事主，閉路電視片段亦已銷毀，未能助她抗辯。<br>她又說現已不敢接受異性追求，又打算改行當空姐或OL，但怕案底影響，要求法庭給予機會。暫委法官游德康押後裁決，強調法庭只處理法律問題，不作道德批判。<br>案件編號：HCMA324/15</p><p>袁晴晴庭上語錄</p><p>•我係一個freelance model，我資訊公開，佢（事主）實有方法聯絡到我，我唔係逃避，亦唔會cut晒啲聯絡方法。<br>•呢行女仔成日有人送貴嘢，呢行嘅觀念好正常，我覺得可以接受。我認我有貪念，但我覺得佢送禮物係理所當然。<br>•佢有兩部電話，我只係想攞返啲車馬費，佢嘥咗我成日。<br>•我唔會為咗個電話毀我前程……我相信我喺呢行繼續做，搵嘅錢一定多過呢部電話！<br>•以前都有老闆送貴嘢畀我，但我唔會發生關係，呢個係底線。<br>•啲錢唔用喺我身上，都會用喺其他人度啦！<br>•如果我知佢係廚師，我唔會出去。<br>資料來源：袁晴晴庭上陳詞</p></body></html>