<html><header><meta charset="utf-8"><title>【飲食籽】三大秋季主題buffet　狂擦靚蟹海鮮</title></header><body><h1>【飲食籽】三大秋季主題buffet　狂擦靚蟹海鮮</h1><p>雖然話食buffet唔分季節，但趁住入秋有咁多當造靚食材，唔少餐廳都推出秋季特色主題buffet，讓你吃盡秋天時令美食。<br><br>（1）花月庭︰秋日瀛「楓」下午茶自助餐 <br><br>秋天人人爭住去日本睇紅葉，帝京酒店就大玩日本「楓」，推出以賞紅葉景點的當地時令食材的做主題嘅buffet，包括有石川縣的治部煮、東京的文字燒等，還有埼玉縣蜜瓜奶凍伴十勝紅豆、吉列蝦壽司卷及天婦羅，不過buffet只限下午茶時段供應。<br><br>價錢︰成人$258、小童$178<br><br>供應期︰10月1日至11月29日（逢星期六、日及公眾假期 下午3︰15至5︰15）<br><br>花月庭<br>九龍太子道西193號帝京酒店2樓</p><p>（2）柏景餐廳︰「蟹」逅海鮮自助晚餐<br><br>中秋過後，除大閘蟹外，其他蟹及海鮮寧舍肥美！柏景餐廳特別推出以世界各地靚蟹及海鮮做主題的buffet，包括有花蟹及蘇格蘭蟹鉗的凍盤、泰式咖喱布朗蟹、避風塘炒花蟹、星洲辣椒肉蟹及水蟹海鮮粥等，逢星期六日及公眾假期，還加推冰鎮波士頓龍蝦，蟹迷海鮮迷不容錯過！<br><br>價錢︰<br>成人$518、小童$338（星期一至五）<br>成人$578、小童$378（星期六、日及公眾假期）<br><br>供應期︰10月1日至11月30日<br><br>柏景餐廳<br>九龍尖沙嘴廣東道33號中港城皇家太平洋酒店園翼2樓</p><p>（3）LIS Café︰秋日滋味「蟹逅型南」自助晚餐<br><br>LIS Café這次大玩「蟹」主題，除了肉厚兼有大大隻蟹鉗的布朗蟹、鮮甜的加拿大雪花蟹腳、澳洲藍殼蟹、泰國青肉蟹等，最特別是有清蒸大閘蟹。其餘前菜、熱葷及甜品亦超過60款，最正係10月份前嚟食仲有買二送一優惠。<br><br>價錢︰<br>成人$438、小童$228（星期一至四）<br>成人$578、小童$378（星期五至日及公眾假期）<br><br>供應期︰10月1日至11月30日<br><br>LIS Café<br>香港仔黃竹坑道55號如心南灣海景酒店P3<br><br>記者︰黃依情</p></body></html>