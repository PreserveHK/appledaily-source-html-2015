<html><header><meta charset="utf-8"><title>求驗客手記：祖記捧意盃三冠過次關</title></header><body><h1>求驗客手記：<br>祖記捧意盃三冠過次關</h1><p>祖雲達斯三冠路搞掂第二擊！周三意盃決賽，祖記對拉素排強陣，不過教練艾基利沿用一路喺呢個賽事踢正選嘅門將史度拉利；喺對手地頭，佢哋開賽四分鐘就失守下，由基亞連尼扳平，踢到加時再由後備入替嘅馬特尼（下圖左二）建功，以2:1贏波，繼1995年後再次喺意盃封王（上圖）。贏咗意甲同意盃，「老婦人」將全力備戰下月6日大戰巴塞隆拿場歐聯決賽；又睇吓巴塞喺下周西盃決賽，可唔可以擊敗畢爾包，到時兩軍就會喺歐聯決賽爭做三冠王。祖記贏意盃後，巴塞都好有風度道賀，不過就擺咗烏龍，將意大利文Brava Juve（祖記好嘢）串錯咗做Bravo Juve。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>