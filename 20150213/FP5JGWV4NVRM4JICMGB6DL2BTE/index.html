<html><header><meta charset="utf-8"><title>西環集中營：梁為啖氣搞創科局 - 季陶</title></header><body><h1>西環集中營：<br>梁為啖氣搞創科局 - 季陶</h1><p>明日立法會財委會會議，將是創新及科技局能否順利通過撥款的死線，政圈流傳特首梁振英已下死命令，要立會建制派無論如何通過撥款，包括力逼財委會主席張宇人剪布，到底傳聞是否真確，明日自有分曉。但季陶聽聞不論是梁振英還是政府，對創科局政策大方向是甚麼，根本無底稿，更有官場中人笑言就算成功闖關，「創科局隨時擺喺度一年半載冇貨交」。<br>事實上身兼科技園主席的行政會議成員羅范椒芬，昨在電台節目中已為創科局買定「保險」，以新加坡為例子，承認就算成立新局，十年內也未必看到成績，這個局只是為將來經濟多元化、可持續發展作鋪墊！換句話說，就算推遲一、兩年成立，根本沒大問題；有政界中人更笑言，就算梁成功連任，「佢任期夾埋連任都冇十年啦！若佢下手又殺局，咁咪又白養咗個局幾年、但又乜都做唔到？」</p><p>政策大方向欠奉</p><p>更令不少政界人士有意見的是，他們引述一些官員說法，究竟創科局政策大方向是甚麼，「局都未有，根本冇人傾日後個局嘅政策，全部係等個局成立，先再由零開始」，而特首亦從沒具體交代，他希望創科局為香港搞哪類科技產業，「究竟搞軟件定硬件？搞自主研發？定係定全部都搞？梁振英根本自己都未諗清楚」，所以說穿了梁要搞創科局，為面子、為啖氣，多於為科技產業。<br>周一至周五刊出<br>季陶</p></body></html>