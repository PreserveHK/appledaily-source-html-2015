<html><header><meta charset="utf-8"><title>貼頭照洩蜜鄭伊娜搭上趙哲妤舊愛</title></header><body><h1>貼頭照洩蜜<br>鄭伊娜搭上趙哲妤舊愛</h1><p>中國小姐趙哲妤去年被撞破跟富豪才俊Jeff約會，一齊行街買名牌袋，之後上演一場車廂激吻，原以為趙哲妤成功釣金龜，Jeff被指含着金鎖匙出世，出身銀行世家，現職投資公司老闆，坐擁半億身家，但據知Jeff已移情別戀，狂追前亞視性感女藝人鄭伊娜。<br>上月Jeff現身鄭伊娜的生日會上，不時熱情地擁着鄭伊娜合照，早前Jeff更邀請鄭伊娜到其半山豪宅親自下廚燒嘢食招待鄭伊娜，似乎Jeff經已完全忘記舊愛趙哲妤，投入鄭伊娜的懷抱。</p><p>大讚Jeff好nice</p><p>鄭伊娜昨日接受本報電話訪問被問到跟趙哲妤「爭仔」一事，她否認並緊張地替Jeff澄清跟趙哲妤的關係，她說：「我唔知，我冇睇啲新聞，我知道係阿哥嚟㗎！佢係趙哲妤阿哥，我哋好朋友，唔係爭仔。」鄭伊娜表示趙哲妤未有介紹Jeff給她認識，她只是在一些活動場合認識Jeff，被問到富豪才俊Jeff是不是對她展開追求，她欲言又止，然後怕醜地說：「唔係，大家好朋友，𠵱家唔好講呢啲，朋友嚟㗎。」<br>不過，在網上可以看到不少鄭伊娜跟Jeff頭貼頭的蜜照，她解釋說：「唔係，大家好朋友，朋友生日同聚會出來。上次屋企燒嘢食，有其他人一齊，佢整嘢食好叻，叫我哋上去試吓佢啲烹飪技術。」之後鄭伊娜又大讚Jeff為人好nice，又有才華，廚藝又了得。不過，明天是情人節，問鄭伊娜到時是不是跟Jeff一齊過情人節，她就故弄玄虛地說：「情人節我做義工。」<br>採訪：非非</p></body></html>