<html><header><meta charset="utf-8"><title>【情人眼裏出MV】Avis翻撻娜姐？「由朋友關係開始」</title></header><body><h1>【情人眼裏出MV】<br>Avis翻撻娜姐？「由朋友關係開始」</h1><p>今集《情人眼裏出MV》的真實主角Vitor與Umi，兩人在天橋定情，無論上學或放學也是必經之路，種下情根。這戀愛故事在滿佈甜絲絲的天橋上發生，故MV取名《橋佈絲之戀》。<br><br>今次拍攝，有幸邀得大隻型男陳偉成（Avis）飾演真人真事的男角Vitor，演得七情上面的Avis透露，在拍攝過後也感受到故事主人翁的離奇經歷，也勾起自己童年時不少戀愛回憶，當中更提及兩位前度。「最深刻嘅一段戀愛，梗係最長嗰段啦！我諗大家都知同邊個。最長嗰次，短旅行長旅行都去過，大大小小嘅拍拖事都做過，所以係最深刻。」<br><br>被問有否機會與前度女朋友復合，Avis自爆：「我唔排除有呢個機會。我一向同女朋友就算分咗手，都可以做番朋友，將來嘅事冇人估到嘅。」這次《橋佈絲之戀》的女主角剛巧也叫Umi，雖然英文名串法不同，但與Avis前度Yumi的發音卻一樣。「哈，啱啱聽到呢個名都嚇咗一跳，好彩爭一個英文字。」<br><br>再談到初戀及初吻，Avis直言第一次拍拖，女朋友較自己年長：「當時嘅女朋友大過我，好似咩都由佢做主導，好多嘢都係佢教我。初吻係好遙遠嘅事，嗰陣我咩都唔識，都係女朋友主動錫我，我初吻就好似俾人偷咗啲嘢咁。」 <br><br>一連五集《情人眼裏出MV》，真人真事改編的溫馨愛情小品陸續於動新聞播出，敬請於下午六時在即時娛樂追看！ <br><br>第一集：《等一個入Lift》（特別嘉賓：王宗堯）<br> http://bit.ly/1z6v7ZN <br><br>第二集：《刀叉情緣》（特別嘉賓：Regen張惠雅）<br> http://bit.ly/1CXmvuH  </p></body></html>