<html><header><meta charset="utf-8"><title>【壹週刊】蔡一傑48歲生日勁過大台台慶</title></header><body><h1>【壹週刊】蔡一傑48歲生日<br>勁過大台台慶</h1><p>【壹週刊】今年48歲生日嘅蔡一傑，今年轉玩低調，唔大搞只係搵咗廿幾個好朋友食私房菜慶祝，群星賀傑仔，真係星光熠熠，仲勁過台慶。<br><br>傑仔生日，大佬蔡一智帶埋老婆出席外，一班傑仔圈中好友，好似有許志安、容祖兒、關淑怡、陳慧嫻、蘇志威、黃佩霞、上山詩鈉、關心妍、阮兆祥、施南生、陳淑芬、周汶錡、林珊珊等等…..都到齊，而且粒粒都都比台慶大粒。<br><br>胡楓要趕返電視城開工，傑仔就拖住契爺隻手fing fing吓，送佢上車，再自己返上去繼續招呼客人。唉…點解唔見佢至愛伍姑娘呢？原來伍姑娘忙住搞舞台劇嚟唔到。呢晚大家都玩得好開心，傑仔亦收咗唔少生日禮物，多到要私房菜員工幫手拎上車。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>