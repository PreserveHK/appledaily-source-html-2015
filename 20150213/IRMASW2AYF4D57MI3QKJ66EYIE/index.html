<html><header><meta charset="utf-8"><title>專家論勢：升市明顯有古怪</title></header><body><h1>專家論勢：升市明顯有古怪</h1><p>就嚟過年，香港同大陸個市成交有縮減迹象，大家都準備收爐，大陸個市更加係升唔起，又跌唔落，悶到不得了。大陸今個星期公佈咗一月出口下跌3.3%，通脹率只有0.8%，為咗協助市場迎接這兩個超出市場預期的數據，人行已經在上個星期三先下手為強，下調存款準備金率。<br>還記得降準之後一個交易日，滬綜指有頭威無尾陣，最終倒跌收市，對比今個星期滬綜指在兩個超出市場預期嘅數據公佈後，仍然連升四日，呢個升市明顯有古怪。下個星期稍後時間將會踏入農曆新年假期，內地十八至二十四號休市，一般短線投資者會趁長假期前沽貨，減少持貨過夜，尤其來自外圍市場的風險。<br>冒着足足一個星期休市嘅風險持貨，原因是有一個，就係預期中央在經濟數據咁差，放水誘因大，舊年農曆新年是一月底，今年農曆年是二月中，一般而言，在農曆新年間，約有兩周時間正常經濟活動會減少，換言之，二月份嘅經濟數據預期亦好不到哪裏去，減息變成可以預期，即使近一次減息，一次降準嘅時間點上仍然係出乎意料，但在現時股民心目中，只要減就好了。<br><br>流氓</p></body></html>