<html><header><meta charset="utf-8"><title>體壇拾趣︰馬龍搵拜恩隻揪「泯恩仇」</title></header><body><h1>體壇拾趣︰馬龍搵拜恩隻揪「泯恩仇」</h1><p>前爵士球星「郵差」馬龍（Karl Malone、右）要同拜恩（Kobe Bryant、左）隻揪？馬龍職業生涯大部份時間都係效力爵士，二○○三年臨退休一季去咗湖人，諗住同拜恩、奧尼爾（Shaquille O'Neal）同埋披頓（Gary Payton）做隊友組成「F4」可以贏番個總冠軍，結果都係唔掂，仲據講因為當年調戲過拜恩老婆雲妮莎，而同拜恩結怨。馬龍日前接受訪問話：「我哋之間係有小問題，我唔鍾意拖泥帶水，不如搵日大家喺攝影機下，戴好護具打番場去解決。」莫講話𠵱家拜恩養緊傷，正常狀態都唔會去同一個六呎九吋近三百磅嘅人打啦。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>