<html><header><meta charset="utf-8"><title>求驗客手記：咬人始祖生性助攻</title></header><body><h1>求驗客手記：咬人始祖生性助攻</h1><p>巴塞隆拿呢期真係勢不可擋，周三又贏一場，喺西班牙盃4強首回合主場迎戰維拉利爾以3:1贏波，各項賽事連贏十場。巴塞上一次十連勝已經係二〇一〇/一一球季，由哥迪奧拿領軍嘅時代；今次十連勝仲要幾乎場場大勝，十場勝仗有九場都至少入對手三球，單係美斯喺呢段期間已入咗十一球。美斯呢排狀態大勇，今季佢為巴塞已經貢獻咗三十四球再加十九次助攻。嗰邊英超有伊雲洛域疑似咬人病毒發作，呢邊「本尊」蘇亞雷斯（前）又似乎冇乜事，喺巴塞繼續生生性性。今場波美斯先開紀錄一球，就係嚟自阿蘇喺前場勤力搶到個波，再助攻畀美斯射入，佢今季喺巴塞嘅助攻次數，都已經達雙位數。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>