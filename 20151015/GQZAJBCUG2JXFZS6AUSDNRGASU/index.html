<html><header><meta charset="utf-8"><title>隔牆有耳：外訪返港鬍鬚曾即返工勁呆  - 李八方</title></header><body><h1>隔牆有耳：外訪返港<br>鬍鬚曾即返工勁呆  - 李八方</h1><p>啱啱結束訪美同秘魯利馬行程嘅財政司司長曾俊華，噚日清晨近6點落機後，喺機場同在場等候嘅記者匯報兩句，引述美國聯邦儲備局主席耶倫話，今年有加息嘅可能，財爺睇嚟精神唔錯，連日訪問，加上長途機，未有令財爺現疲態。<br>話晒此行都風塵僕僕，返港後休息一日都不為過，點知幾個鐘之後，八方就見鬍鬚曾喺立法會出現。<br>原來佢稍事休息梳洗過後，就去咗立法會聽議員嘅口頭質詢，有議員見佢假都唔放就返工，大讚夠晒搏命，唔通係想更上一層樓？<br>亦有人話一落機就返工係適應時差嘅最佳方法，可能鬍鬚曾都係由此角度出發；而鬍鬚曾到立法會時冇平時咁風騷，坐喺議事廳時亦有啲呆滯（圖），流露絲絲倦意。</p></body></html>