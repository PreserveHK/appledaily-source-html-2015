<html><header><meta charset="utf-8"><title>拍劇拍出真感情傅嘉莉暗撻陳展鵬？</title></header><body><h1>拍劇拍出真感情<br>傅嘉莉暗撻陳展鵬？</h1><p>肥叔叔…肥叔叔點算好…混血女模傅嘉莉（Kelly）上年被《蘋果》影到佢同年約55歲嘅肥叔叔Low Check Kian喺中環行街掃貨，其後上咗的士離開，情不自禁喺車廂又攬又啜，肥叔叔原來係有婦之夫，兼新加坡知名人士!依家呢…傅嘉莉似乎冇再搵肥叔叔嘞!<br><br>昨日有周刊指，傅嘉莉同陳展鵬撻著，話佢哋拍《張保仔》嗰陣，喺橫店打得火熱，咪住!早前陳展鵬又傳佢同港姐陳凱琳暗交三個月嘅，好亂呀!是咁的…陳展鵬拍《張保仔》初時，曾向陳凱琳展開攻勢，以教對方做戲為由，主動埋身接陳凱琳放工，當時劇組都知佢同陳凱琳撐著，拍到劇集一半時，陳展鵬忽然對陳凱琳唔同晒，盛傳係陳凱琳嫌陳展鵬學歷低，性格唔係好夾，加上陳母唔係好鍾意陳展鵬，佢哋先冇發展落去!<br><br>據周刊表示，傅嘉莉拍同劇嗰陣，亦成日搵機會同陳展鵬傾偈，撩對方玩，上年同傅嘉莉去橫店一個月時，據知情工作人員向周刊講，因為陳展鵬同傅嘉莉有唔少對手戲，成日一齊，就似乎有啲曖昧，傅嘉莉初時去橫店開工頭幾日，佢都有跟大隊去食晚飯，過幾日，佢就成日離隊，陳展鵬收咗工，亦直返酒店冇出嚟，曾經被人見到傅嘉莉喺一個男士間酒店出嚟，場面好尷尬。<br><br>二人目前成日拍住一齊宣傳，未知陳展鵬係唔係有意避開陳凱琳，不過，同傅嘉莉一齊時，佢就開口埋口係度打情罵俏，周刊爆陳展鵬有次話好回味傅嘉莉喺劇中後攬住自己嗰幕，又開講恨同傅嘉莉拍床戲，講笑指傅嘉莉拍床戲好有經歷，下次可以摸下對方pat pat。吓!咁露骨，真唔真呀！</p></body></html>