<html><header><meta charset="utf-8"><title>【叮叮餐】五分鐘叮奄列　啱晒地獄廚神</title></header><body><h1>【叮叮餐】五分鐘叮奄列　啱晒地獄廚神</h1><p>「連煎隻蛋都唔識，你以後點算呀？都係快啲搵個女朋友照顧你啦。」以上對白昨晚又一次出自記者母親之口。無言以對，惟有打開雪櫃，取出雞蛋、牛奶、芝士，還有先前剩下的燈籠椒，切一切，攪一攪，叮一叮，三扒兩撥完成了叮奄列。「唔識煎，識叮咪得囉。」而且連煮帶食，全程只需要洗一隻杯（加隻叉）就可以，適合每位地獄廚神和家務懶人。</p><p>材料：<br>雞蛋2隻、奶1/5杯、芝士2片、燈籠椒半隻、鹽1茶匙<br><br>做法：<br>1.燈籠椒切粒，備用；<br>2.把雞蛋、牛奶放進杯內攪拌，放進微波爐叮1分鐘；<br>3.取出，把燈籠椒及芝士放到杯內，加入1茶匙鹽；<br>4.再叮3分鐘，完成。<br><br>記者：李聰、馬朗澄、黃力<br>攝影：鄧鴻欣</p></body></html>