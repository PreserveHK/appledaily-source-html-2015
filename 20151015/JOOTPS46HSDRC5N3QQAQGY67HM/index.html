<html><header><meta charset="utf-8"><title>【全球首部】浮水手機唔怕出大海　網上集資籌旗</title></header><body><h1>【全球首部】浮水手機唔怕出大海　網上集資籌旗</h1><p>手機最大的敵人是甚麼，一個是地下，因為每次墮地都有機會爆芒，而更強大的敵人則是水！因為每次「插水」，都會有機會燒機！</p><p>無錯！市面上已經有不少防水手機，內置強大的防水功能，如果跌在浴缸、廁盤，或用水喉沖沖就冇問題，但如果跌在大海中又如何？看着手機屏幕的光，在深海中不斷下沉、消散，那一份悲壯，真係非筆墨所能形容！<br>為了針對這種極端大頭蝦的需要，有人在集資網站INDIEGOGO發起了Comet手機的「籌旗」活動，此機行Android底，4G LTE及GSM制式，估計香港都啱使。不過最勁係佢個IPX7防水功能，除了一般的1米/30分鐘防水外，佢還加入了全球首具的浮水功能，所以就算你將佢跌咗落海，唔使搵蛙人潛水幫你搵機，只要用一個魚網將佢撈起就搞掂晒！機價唔算貴，249美金買到32GB版、289美金可買64GB版本，不過處理器及記憶體等資料暫時欠奉，感覺冒險性非常高！<br><br>記者：朱崇德</p></body></html>