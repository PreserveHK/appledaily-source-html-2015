<html><header><meta charset="utf-8"><title>梁詠琪囡囡牙痕叫媽咪</title></header><body><h1>梁詠琪囡囡牙痕叫媽咪</h1><p>幸福媽咪梁詠琪（GiGi）前晚與吳千語、黃又南及草蜢等，在旺角出席電影《王家欣》首映禮，GiGi囡囡Sofia現時7個多月大，她指仍然餵哺母乳：「囡囡一定要我埋身先肯食，所以要佢瞓我先有得瞓。」她笑言慶幸囡囡先懂叫媽咪：「不過唔係叫我媽咪，而係叫GiGi，因為囡囡生咗四隻門牙，所以成日發出『吱吱』聲，好似叫我個名咁。」<br>又南在戲中演一個專一男人，問到千語其男友林峯是否也很專一？她說：「都係嘅。」林峯日前受訪時提到將來結婚會低調，對此千語表示贊同，不過她指沒跟男友談過結婚問題。又南被問到如電影票房理想，會否仿效王大陸全裸謝票？他說：「全裸冇必要，之前都有試過全裸，仲要係正面。」千語聞言即笑說：「係我都想睇吓。」<br>採訪：張俊銘<br>攝影：陳慧安</p></body></html>