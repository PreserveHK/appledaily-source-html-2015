<html><header><meta charset="utf-8"><title>隔牆有耳：失落內副單仲偕收內褲贈興 - 李八方</title></header><body><h1>隔牆有耳：失落內副<br>單仲偕收內褲贈興 - 李八方</h1><p>民主黨單仲偕（圖）上星期競逐內務委員會副主席失敗，不過佢並冇顯得唔開心噃，原來仲悄悄地獲公專聯莫乃光送贈一份相當之貼心以及貼身嘅安慰獎，仲要係同內副有關㖭。<br>登登登凳，莫乃光送畀單仲偕嘅安慰獎，就係名牌內褲一條喇！單雞話呀，上星期佢選唔到內副之後，莫乃光就拍拍佢膊頭安慰一番，仲話送條內褲畀佢補償，單雞即刻同莫乃光講，佢着開名牌㗎喎。<br>男士一定知道，內褲唔可以亂着，莫乃光其後真係送咗一條單雞口中嗰隻名牌子嘅白色內褲畀佢，認真溫馨纏綿。單雞話佢仲未着嗰條禮物內褲，但應承八方聽日一定着住去開內會，攞景贈興自娛一番。</p></body></html>