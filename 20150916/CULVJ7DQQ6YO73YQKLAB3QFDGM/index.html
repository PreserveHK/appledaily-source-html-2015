<html><header><meta charset="utf-8"><title>伍允龍暗撻劉佩玥「約食飯唔代表玩家」</title></header><body><h1>伍允龍暗撻劉佩玥<br>「約食飯唔代表玩家」</h1><p>與鍾嘉欣拍拖8年的伍允龍，最近有傳因為Super Girls隊長Aka介入令戀情告吹，結束這段8年情。昨日有報道指回復單身的伍允龍，與2013年港姐季軍劉佩玥因為拍劇而撻着，報道中更指兩人於上周四出席完大台的生日會後，拉着同款的情侶篋打的走人，直駛返伍允龍位於長沙灣嘅寓所，他們先去樓下食麵共聚，伍允龍再送女方到的士站返回沙田的家。<br>事實上現年26歲的劉佩玥的緋聞亦多籮籮，除了被拍到獲賭王四房兒子何猷亨外賣意粉探班外，早前更被影到獲黃又南揸車接送兼談情咀嘴。</p><p>女方遷就開餐地點</p><p>昨日本報分別向兩人求證此事，劉佩玥直到截稿前未有回覆，而忙於拍劇的伍允龍，則透過經理人以WhatsApp回覆，他解釋報道所指的同款情侶篋，只是生日會上抽中的禮物，他更說：「我哋好好彩抽咗好多唔同嘅禮物，我哋之前約咗食飯，咁啱嗰晚阿Moon（劉佩玥洋名）唔使開工，而我夜晚要再返去拍劇，所以佢就一就我，喺我屋企樓下食個飯，跟住佢坐的士返屋企，我就返屋企擺低啲嘢再返去開工，情況就係咁樣！」<br>至於兩人的發展機會，以及被指為玩家一事，伍允龍則說：「我覺得無論男仔又好，女仔又好，一齊合作變咗朋友，一齊約食飯係好正常，同朋友食飯唔代表係玩家。 」<br>採訪：張曦彤</p></body></html>