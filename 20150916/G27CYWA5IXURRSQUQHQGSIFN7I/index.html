<html><header><meta charset="utf-8"><title>隔牆有耳：劉江華去大球場睇草 - 李八方</title></header><body><h1>隔牆有耳：<br>劉江華去大球場睇草 - 李八方</h1><p>擅長沉默是金嘅民政事務局局長劉江華，原來上星期唔聲唔聲，為11月開打嘅中港足球大戰去咗香港大球場視察「生草」情況。足總主席梁孔德噚日接受白鴿黨卿姐網台訪問時透露，劉華上周視察大球場後，覺得啲草「生得有啲問題」，擔心嚟緊打埋50幾場欖球賽後，大球場草地難以符合國際足協要求。梁孔德話屆時大球場若已賣咗飛又唔打得，真係大鑊鳥，所以要等多兩、三星期先知可唔以可以喺大球場開戰。<br>梁孔德仲透露，財爺曾俊華早前入場為港隊打氣時，係以球迷唔係官式身份入場，所以全程無特別安排保安，佢嚟緊會邀請民政事務局官員觀看中港大戰；備受網民愛戴的劉華會否入場？要由當局決定，梁孔德則希望梁振英屆時都亮相。</p></body></html>