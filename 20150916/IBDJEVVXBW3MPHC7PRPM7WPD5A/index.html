<html><header><meta charset="utf-8"><title>樂香園：超然市場的特首 - 密西比</title></header><body><h1>樂香園：超然市場的特首 - 密西比</h1><p>中聯辦主任張曉明上周六突然在一研討會上表示，特首地位僅「在中央政府之下、特別行政區的三權之上，起着連結的樞紐作用」，更指具有「雙首長身份和雙負責制的責任，使行政長官具有超然於行政、立法、司法三個機關之上的特殊法律地位」，言論令全港嘩然。<br>有基金朋友於相關言論「出街」不足半小時已致電密西比，氣沖沖地說：「原本大家咪好好地囉，無嗱嗱又攞返呢啲嘢出嚟講……若果好似佢咁講，特首地位咁超然，之後港股若果好似A股咁有乜嘢三長兩短，喺中央指示下，特首係咪可以避過立法會、即刻動用外滙基金入市同救市？若再跌，係咪可以叫證監禁止沽空？」<br>越說越興起。他說：「若果連禁止沽空都無用，係咪可以叫證監call齊中資券商去長江中心總部開會，籌期研究成立第二隻盈富基金買貨……再唔升，就用擾亂金融秩序嘅罪名，拉晒唱淡後市嘅記者呀財演呀咁，總之大家只可以唱好，齊心力托股市唔可以再跌？」<br>太誇張了吧？他苦笑地說︰「中央入市前，我夠冇聽過惡意沽空啦。」越想越恐怖。<br><br>密西比</p></body></html>