<html><header><meta charset="utf-8"><title>投資導航：專家全面睇淡樓市投資者代理未樂觀　學者大行料調整</title></header><body><h1>投資導航：專家全面睇淡樓市<br>投資者代理未樂觀　學者大行料調整</h1><p>樓市氣氛近日急轉直下，一手連環撻定、二手瘋狂劈價，連一直企硬的租金也危危乎。究竟今次市況180度轉變，是暴風雨的前夕，抑或大漲小回格局？今期「投資導航」訪問了代理、炒家及學者，配合大行報告，為大家全方位尋找答案。</p><p>業主拒蝕賣　樓市陰乾跌</p><p>【投資者篇】<br>樓市越唱越衰，人人都說樓市玩完，但手持數十間舖的科達地產主席湯君明卻獨排眾議，「爆煲？不會！只會陰乾」。因近年香港人很怪，買樓後通常不會賣，樓價跌又不肯蝕，無人肯賣樓，無供應，樓價何來會跌。<br>「不會爆㗎，因為香港人呢，買咗樓好怪㗎，就算加咗四分一厘利息，半厘又好，就算丟空兩年佢都捱得住，佢不肯蝕嘛，（價錢）陰吓陰吓落㗎，不會爆㗎。」還有，股市一跌就跌，但樓市不是這樣。「頂唔住先肯賣，但唔係個個係咁，個個都捱到」。他直言目前樓市很畸形。「一手樓你自己睇吓，一樣賣到滿堂紅，因為一手有二按及其他優惠」。</p><p>洋參大王：市民持貨力強</p><p>有專家預測樓價跌四成。湯君明認為，「我唔怕話你知，（發展局局長）陳茂波出口術叫人唔好買樓，但（樓市）仲未係時間（爆煲）」。爆煲意思是樓價跌最少兩至三成，他認為樓價有這樣的跌幅，估計最快兩至三年後才會出現，因為人人都不肯平價賣樓，就算有，都是少數，樓價難跌，只影響成交量。最重要是的，現時全港最靚最貴重的物業，包括別墅及超豪宅，全部在富豪手中。<br>在2009年金融海嘯後動用2億元大手掃入新蒲崗譽．港灣約30伙而名噪一時的「洋參大王」楊永仁則認為，政府收緊按揭，市民買樓畀很多首期，持貨力變得更強，樓價跌一至兩成不出奇，但「肯定冇可能好似97年咁一跌就六、七成咁多」。</p></body></html>