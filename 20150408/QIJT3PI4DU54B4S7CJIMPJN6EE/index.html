<html><header><meta charset="utf-8"><title>屎坑裏的基本法草（擬）紙 - 陳也</title></header><body><h1>屎坑裏的基本法草（擬）紙 - 陳也</h1><p>網上有段「如果你屙緊屎，有隻猩猩闖入，你會點」的騎呢錄像。猩猩是人扮的，人嚇人又好，屎撈人又好，都是考閣下應急的反應。<br>假使問你，同樣是大便進行中，有隻人狼闖入廁格，奪走你的廁紙，擲給你一本基本法，你又會點？<br>唔…唔…首先得注意，基本法雖然是草擬版，曾經有過不多於三個的「公民提名」建議，但不代表，最終俾公提過骨。草擬還草擬，草紙歸草紙，假如你因為肚痛影響了上半身的判斷，以廁格內唯一的基本法「草紙」清理肛門，縱使只是撕了兩格咁多，仍會被控顛覆、辱華、叛國，在基本法頒佈廿五年的熱烈慶祝活動中，被毒咒天誅地滅N次。在中央領導人透過基本法向香港人輸送濃濃的愛意中，你毋忘初衷按下沖廁掣，但屎渠竟在此時跟中英聯合聲明一齊被爆破、被失效。天旋地轉中你以為就此完蛋。但奇跡出現，三個提及公民提名的草擬建議在屎渠爆炸中消失，你驚覺馬桶旁梁凸甩掉猩猩頭套，揪住褲子，打尖衝入最後一格……</p></body></html>