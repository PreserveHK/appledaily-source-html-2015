<html><header><meta charset="utf-8"><title>分居靠傾貓經溝通吳綺莉、小龍女母女裝回家</title></header><body><h1>分居靠傾貓經溝通<br>吳綺莉、小龍女母女裝回家</h1><p>吳綺莉涉虐待女兒卓林（小龍女）被捕，下月要向警方報到，暫住契媽家的小龍女再度活躍社交網，她的畫作和自導自演短片亦曝光，出事前畫淌血狼和流淚人的卓林，臨床心理學家葉妙妍認為畫作反映內心孤獨。目前跟囡囡分開住的吳綺莉，昨早到八鄉拍有線節目《寵物ER》，初時未進入狀態出現幾次NG，自己都忍不住尷尬地笑。</p><p>「大家一齊學」</p><p>對於臨床心理學家指小龍女畫作反映內心孤獨，吳綺莉帶點緊張說：「啲畫係佢之前畫落，自己個女畫我梗係有睇過。」記者讚小龍女在短片中身手了得，她說：「個女拍完都有畀我睇過。」問近日有否跟囡囡聯絡？她說：「有電話WhatsApp講屋企隻貓。」心情是否平復了？她說：「其實OK，大家一齊學習。」<br>有否跟囡囡見面？吳綺莉說：「自己好忙開工。」不可以見還是沒時間？她緊張重複說：「唔係唔可以見，唔係唔可以見。」關係是否好轉緩和了？她說：「大家都係家人，家人有時一定有問題，屋企係大家嘅，希望有問題一齊處理一齊進步。其實關係冇差過，由頭到尾都係OK，卓林𠵱家住朋友屋企。」問到涉虐兒及家裏搜出疑似毒品事件的進展，她說：「全部我都唔太清楚，所有都交律師處理。」<br></p><p>報稱只拎嘢</p><p>小龍女出院後暫住契媽家，直至昨日終返大埔寓所跟媽咪重聚。身穿灰色連帽衞衣的小龍女被有線影到返家，問是否回來探媽咪？她沒回應即匆匆開門入屋，之後同樣穿灰色衫的吳綺莉回家，問到女兒是否回來住？吳綺莉支吾說：「真係唔清楚，唔知，唔好意思。」問母女會否出街？她說：「我今日唔會出街。」再追問女兒是否返來住？她說：「唔知，返嚟攞嘢，係囉係囉。」母女關係OK？她說：「係呀。」<br>採訪、攝影：藍文浩</p></body></html>