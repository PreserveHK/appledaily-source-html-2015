<html><header><meta charset="utf-8"><title>馮仁昭四圍超：鄭中基狂呻　湊女冇得瞓 - 馮仁昭</title></header><body><h1>馮仁昭四圍超：<br>鄭中基狂呻　湊女冇得瞓 - 馮仁昭</h1><p>鄭中基、鄭伊健、何超儀同謝君豪等，前晚喺灣仔出席電影《全力扣殺》慈善首映禮，胡杏兒男友Phil亦有捧場，不過見到攝影鏡頭就走夾唔唞。</p><p>林敏驄講有味笑話</p><p>做咗第二任爸爸冇耐嘅鄭中基單拖到場，原來老婆余思敏喺屋企湊B，佢仲話湊B一啲都唔過癮，因為自己負責夜更，而且個陪月走咗佬：「唔搵喇！又要面試，是但搵個人嚟又唔知邊個，搵唔到不如自己湊。」但佢就狂呻話：「BB瞓咗好難掃風，但係抱個幾鐘後又食過，真係冇得瞓，今晚老婆頂住先。」<br>老婆蒙嘉慧（YoYo）都一樣冇嚟撐老公，成班男人認真失威，伊健死撐話：「點解YoYo要嚟？佢（超儀）老公都冇嚟，佢（鄭中基）老婆又冇嚟。」不過之後佢再解釋：「我哋包咗場，要等一個月，套戲5月先上。」老友陳小春話同伊健食飯，伊健淨係得「哦、唔」兩個發音，完全係啞嘅，伊健即刻好型仔咁話：「每個人有唔同嘅路。」另外，林敏驄在場公然叫謝君豪做「射精豪」，佢哋話呢個係謝君豪嘅普通話發音。<br>撰文：馮仁昭</p></body></html>