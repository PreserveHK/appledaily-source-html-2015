<html><header><meta charset="utf-8"><title>求驗客手記︰兵工廠太勁悶親球迷</title></header><body><h1>求驗客手記︰<br>兵工廠太勁悶親球迷</h1><p>上周六阿仙奴對韋斯咸場波都幾精采，兩隊加埋廿六次射門，炮製咗三個入球，阿仙奴最後贏咗3:0，更錄得英超主場八連勝！不過，竟然有兩個亞裔球迷手拖手，喺下半場瞓着咗（圓圈示）。阿仙奴啲波飛價錢出晒名係全英超最貴，我求大俠如果有機會入場，真係點都打醒十二分精神，好好享受場波，呢兩個球迷認真嘥料！呢場阿仙奴雖然全場狂攻韋斯咸，但只係入得三球，全因韋咸門將阿祖安卡斯迪路表現唔錯，但原來阿祖安喺賽前熱身嗰陣手指甩臼，但佢就堅持負傷上陣，頂硬上，好勇猛！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>