<html><header><meta charset="utf-8"><title>新鮮娛片頭：占美霍士新片扮泰臣</title></header><body><h1>新鮮娛片頭：<br>占美霍士新片扮泰臣</h1><p>金像導演馬田史高西斯（Martin Scorsese）當年拍攝拳擊電影《狂牛》（Raging Bull）不但成為經典，更帶挈羅拔迪尼路（Robert De Niro）封奧斯卡影帝，近日佢有意開拍一部拳擊傳記電影，講述拳王泰臣（Mike Tyson）生平事迹，除咗會同《華爾街狼人》（The Wolf of Wall Street）編劇Terence Winter再次合作外，更會邀請拎過奧斯卡影帝嘅美國男星占美霍士（Jamie Foxx）扮演泰臣。<br>占美日前接受訪問想直認其事，仲話自己係同泰臣一齊去見派拉蒙電影公司，相信占美不久將來一定要增肥演出角色！<br>撰文：多雪花</p></body></html>