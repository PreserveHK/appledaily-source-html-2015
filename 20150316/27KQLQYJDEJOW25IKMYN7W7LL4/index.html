<html><header><meta charset="utf-8"><title>職場慧眼：不是「交接」咁簡單 - 張慧敏</title></header><body><h1>職場慧眼：不是「交接」咁簡單 - 張慧敏</h1><p>「Son姐，你好，我有個離職後handover嘅問題。我在呢間公司因為冇晉升機會同進步空間，每日做着相同工作，我決定離開去搵工。辭職後我老闆一直都冇搵人接替我工作，只係將大件嘅工作分畀某些同事，但有太多營運日常工作要處理，還未有人跟進。喺老闆態度唔想理，同事亦唔想接嘅情況，我應該以咩態度處理handover時間嘅交接？我應否向老闆提出？請指教，謝謝。」<br>你即將要走，老闆愛理不理毫不着急亦毋須請人接手，只是把你的工作分工給其他同事。但接手同事明知交接的時間有限一樣闊佬懶理，可想而知你的存在及你的日常工作，對公司對老闆對同事而言，根本可有可無。否則不可能出現你講的局面。<br>每日做着相同工作，不是沒有進步空間的原因或理由，只是你為自己心安理得找安逸的藉口。以我為例，寫稿講talk開會甚至煮餸教仔我日日重複做，但越寫越講越開心、越教越煮越得心應手，精益求精，令自己一日比一日進步。你要學要做要進步，誰阻得了你？你不可以把責任推到其他人身上，因為別人沒有必要更加沒有責任要教你，鞭策及點醒你！ <br>至於想升職，你應該翻閱看我最近的專欄，你有沒有為自己的工作及存在創造新價值？你覺得自己被投閒置散不被重視重用沒有表現機會，歸根究柢誰之過？<br>從你今次的離職，老闆同事對你的態度，你完全沒有不能被取代的價值，你交的，頂多只能是行貨或更差的功課。你應該好好反省及檢討一下你做人做事的態度。否則無論你轉幾多次工，你的情況境況都不會有所改善。「簡單的事情重複做，你就是專家。重複的事情用心做，你就是贏家。」<br><br>張慧敏<br> http://www.facebook.com/HKcareerdoctor </p></body></html>