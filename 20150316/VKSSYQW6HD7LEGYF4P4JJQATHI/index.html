<html><header><meta charset="utf-8"><title>創業青年：做老闆為hea超錯</title></header><body><h1>創業青年：做老闆為hea超錯</h1><p>【本報訊】為了解決青年向上流問題，政府大打創業牌，設立配對基金助年輕人創業，就連馬雲也豪捐十億元設青年創業基金，但不等於青年做老闆從此很容易。<br>成立四年多、至今有逾四千成員、涉三千幾間公司的「青年創業軍」，去年隨機訪問一百間公司，發現創業兩年後仍可維持經營的僅12%至13%，提醒擁有創業夢的年輕人，勿為求hea住做老細，低估創業難處。<br>「嗰時俾傳媒呃咗，吓吓話八十後創業，幾個月就可以賺幾多百萬……」青年創業軍創辦人之一的溫學文，與拍檔王藝彬是12%成功創業者之一。由畢業後邊打工儲錢、到毅然投身創業開IT公司，首兩個月生意額僅兩萬元左右，到公司今年踏入第四年，每年純利才有七位數字。</p><p>首筆資金勿靠家人
</p><p>他指創業之路越走越孤單，其後靈機一觸成立青年創業軍，打造平台結集有志創業的青年交流，「合縱連橫」創造合作機會，並組隊到各大商會活動偷師兼尋找商機，四千成員也在此平台互吐苦水。<br>綜合逾90%失敗個案，主要「死因」無非是租金貴推高創業成本、被迫轉戰網上卻欠推廣知識等，王藝彬指青年創業很多時輸給租金，創業經費或僅能負擔兩、三個月租金，一旦營運未如理想，三個月後結業時有所聞。<br>若不想捱貴租，「大環境逼你走網上創業嘅路，但如果連網站都整唔好、唔識將網站推廣，行落去最後多數會失敗」。<br>技術問題可以補足，更大問題卻是性格與心態，溫說：「打工時老細叫你做嘢覺得好辛苦，有人因為咁考慮創業，但千祈唔好咁做，因為平時打工，九點至七、八點頂到盡，創業係廿四小時兼禮拜六日都冇得停；如果你覺得做老細好自由、可以hea、輕鬆啲，走創業呢條路係大錯特錯。」<br>他們亦不太贊同創業首筆資金靠家人，「如果第一下已經依賴身邊嘅朋友同屋企人去借資金，已經好大依賴性，但可以依賴得幾耐？我當佢唔使還都好，如果搞得唔好，要另一筆錢，係咪又問屋企人借？不斷有種依賴性，公司冇可能成長得好」。<br>■記者陳雪玲</p></body></html>