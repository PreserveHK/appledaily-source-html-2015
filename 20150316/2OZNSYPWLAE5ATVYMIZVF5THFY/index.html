<html><header><meta charset="utf-8"><title>中環在線：Jamie Oliver海港城開分店 - 李華華</title></header><body><h1>中環在線：Jamie Oliver海港城開分店 - 李華華</h1><p>英國名廚Jamie Oliver舊年首度來港喺銅鑼灣開設分店Jamie's Italian，新計劃過埋海做生意。九龍倉（004）噚日公佈全年業績時，隨便透露Jamie Oliver將會喺旗下尖沙嘴海港城開九龍區分店，但冇披露幾時開張。<br>海港城一向係名店集中地，等買嘢嘅人龍排到出門口實屬等閒。今次Jamie Oliver揀中呢度開新餐廳，各位等女伴行街試衫嘅男士們，以後多個舒服嘅地方食住等。<br>Jamie's Italian舊年喺銅鑼灣開業，引來大班粉絲去朝聖，呢間店嘅人均消費約兩百蚊左右。雖然暫時未知尖沙嘴店幾時開，不過對於粉絲嚟講，最想知道係Jamie Oliver本人幾時會來港會一會粉絲，舊年佢都冇嚟。</p></body></html>