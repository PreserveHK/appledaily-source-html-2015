<html><header><meta charset="utf-8"><title>隔牆有耳：真港記終於問到李克強 - 李八方</title></header><body><h1>隔牆有耳：<br>真港記終於問到李克強 - 李八方</h1><p>大陸乜都有假，早幾日仲有傳媒報道，話連喺北京採訪人大政協兩會嘅「港記（香港記者）」，都疑似有假，因為無論大會小會，都有啲聲稱係港記，但操一口流利普通話、廣東話就極重鄉音，而且佢哋提嘅問題，從不會由香港角度出發，令採訪兩會真港記慨嘆地位越來越低。不過八方估唔到港記發聲真係有用，噚日總理李克強記招上，就有真港記問到總理問題。<br>噚日去採訪總理記招嘅港記其實都唔少，好似有電子媒體就把握總理行到上台前嘅時間提問，雖然總理hea答，但有答好過冇答，之後仲有香港《經濟日報》嘅中國版記者問到問題，連新華社都刻意提及，真係謝主隆恩。既然總理都唔係驚咗港記，又何須搞疑似「假港記」呢啲嘢呢？</p></body></html>