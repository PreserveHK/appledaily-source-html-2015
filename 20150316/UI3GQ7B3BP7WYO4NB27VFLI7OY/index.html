<html><header><meta charset="utf-8"><title>求驗客手記︰朗尼被前隊友一拳K.O.</title></header><body><h1>求驗客手記︰<br>朗尼被前隊友一拳K.O.</h1><p>我求大俠知道唔少球迷都聽過，曼聯前鋒朗尼細個學過拳擊，加埋佢坦克車咁嘅身型，斷估佢𠵱家打拳都有番咁上下，點知原來係銀樣蠟槍頭！英國《太陽報》獨家披露咗一條朗尼喺屋企廚房同前隊友、𠵱家踢史篤城嘅巴士利切磋吓拳藝嘅片（下圖）。段片喺上個月拍嘅，我求大俠諗住睇高朗尼一線，點知一分鐘多啲，朗尼就俾巴士利一拳打到瞓喺地，仲好似不省人事咁。雖然朗尼𠵱家龍精虎猛，但做埋呢啲危險活動，可能有手尾跟，分分鐘會俾球會同領隊雲高爾省鑊甘。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>