<html><header><meta charset="utf-8"><title>蘋果生活：復古單車嘉年華慢騎享受城市悠閒</title></header><body><h1>蘋果生活：復古單車嘉年華<br>慢騎享受城市悠閒</h1><p>【本報訊】偌大的綠油油草坪上，泊着一架架單車，男男女女一身復古打扮，驟眼以為去了懷舊派對。昨日是香港首個復古單車嘉年華，讓繁忙的都市人認識「慢騎」的單車文化，穿着西裝褸、工人褲，戴着賊仔帽、圓框眼鏡，悠閒地踏着單車，細味這個城市，感受生活。<br><br>記者：黃靜薇</p><p>甫進嘉年華，便看到兩架私家車造型的單車泊架，帶出一個私家車位可容納十架單車的概念，鼓勵人以單車代步。單車代理公司Program Contractors業務發展經理梁啟峰表示香港有不少「咪錶」車位，但只需一個車位，便可讓更多單車使用者在城市出入，「好多單車用家都遇到一個問題，離開咗屋企去食飯、超級市場買嘢，冇位畀佢哋泊車」。</p><p>參照英國Tweed Run
</p><p>主辦單位Green Urban Mobility負責人香富立指，香港踩單車仍有很多限制，「如果要過海，只可以坐往灣仔嘅小輪，唔去得上層之餘，每次唔可以多過十架同繁忙時間坐，好多嘢規限住我哋」。<br>香表示，以復古為主題的概念是參照英國Tweed Run，參加者穿着西裝褸、騎舊式的鋼管單車，慢踩穿梭倫敦大街小巷，而香港則由啟德出發踩至鯉魚門，「我希望單車可以成為我哋生活嘅一部份，加入Fashion（時裝）元素，可以（吸引）多啲人關注」。他續指近年不少港人認識慢騎的單車文化，「城市人好需要慢落嚟，太緊張嘅生活對健康唔好，意大利都提倡Slow Food（慢食），唔單止要慢騎、慢食，更應該係Slow Living（慢活）」。<br>參加者Christy為嘉年華悉心打扮，一身英倫服飾、座駕是專為都市設計的復古單車「tokyobike」，深藍色車身、銀白車輪加上藤籃甚有少女風，她大讚嘉年華有很多懷舊氣氛的人和車。<br>Helius是復古單車發燒友，鍾愛其對細節設計的執着，「一個禮拜都會有兩日踩去觀塘或者啟德」，他認為香港的單車文化正在進步，但相對鄰近地區依然不足，「就算我返大陸，都可以踩單車出去食飯，但喺香港好難係市區做到」。<br>就在單車友也在起跑線上預備好，蓄勢待發之時，主持一句卻煞停了腳踏，「大家唔好踩住，呢度公園範圍唔踩得㗎，要推出去先好踩」。要把單車文化帶入城市，是潮流、還是太不入流？ </p></body></html>