<html><header><meta charset="utf-8"><title>【科技籽】iPhone6外置F1.8鏡頭　靚拍2千萬像素</title></header><body><h1>【科技籽】iPhone6外置F1.8鏡頭　靚拍2千萬像素</h1><p>蘋果雖然一直話iPhone拍攝功能有多強，不過，若從數字上睇，即使最新的iPhone 6在解像度上，亦非凸出。唔想袋住先咁簡單，可以考慮DxO開發的ONE camera，簡單來講，就是iPhone或iPad專用的外置鏡頭，並無學SONY一樣玩無線，需要經lightning接駁，可以與iOS裝置一體成形，一機過拍攝，使用上比較方便。而畫質方面，內置有1吋CMOS，可以輸出2,020萬像素相片，同時亦支援攝錄1080P高清影片，鏡頭最大光圈為F1.8，玩淺景深效果的同時，鏡頭可以轉動角度，高拍低炒都冇問題。拍攝時需配搭專用App，當中設有自動、PASM及場景模式，功能與一般相機無異，更強是支援RAW及合併而成的Super RAW，而電源方面因為設有獨立電池，所以唔怕食晒iPhone電力。ONE camera正在美國進行預售，售599美元，即約港幣$4,643，有興趣可瀏覽其網站。<br><br>網址： http://www.dxo.com/us/dxo-one <br><br>記者：許福合</p></body></html>