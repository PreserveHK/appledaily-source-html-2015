<html><header><meta charset="utf-8"><title>女神tea time：捕捉線上教育股 - Fifi</title></header><body><h1>女神tea time：捕捉線上教育股 - Fifi</h1><p>政改大比數被否決，就係因為等埋發叔拖時間。田少話邊有咁多陰謀，主要係因為豬咁蠢。好老實講，我寧願佢哋真係有陰謀，知道而家代表香港人嘅，就係一班犯咁低級錯誤嘅議員，講起上來係香港嘅不幸。<br>入正題，今日推介創聯教育（2371）。創聯主要業務為提供網絡培訓和教育服務，係內地在線教育的最早涉足者之一。內地於科網政策上，其實比香港先進得多，當香港嘅科網發展要等埋發叔時，內地已講緊要大搞互聯網+，中共教育部早前發佈嘅文件提出，將借鑑國際先進經驗，大規模推動線上開放課程。<br>早前市場傳出阿里巴巴諗住投資內地上市公司鳳凰傳媒，持股比例或將達32%，阿里將與鳳凰傳媒在圖書出版、遊戲特別是教育方面展開深入的合作，市場甚至認為，不排除阿里未來收購鳳凰傳媒。由此可見，線上教育係大勢所趨，內地線上教育概念股早幾日已爆升上去，不過上周借大市回吐回氣。<br>然而，香港呢邊上市嘅創聯教育，上月底又以200萬元人民幣對海創星匯增資，完成後將持股20%。海創星匯是一家新興的線上教育開發的互聯網科技公司，運營自主品牌愛腳印網站。公司之前亦有一系列集資活動，似有動作。睇圖表6月12日破旗兼創新高，或係內地資金換馬，股價整固後有望醞釀再破旗。<br><br>Fifi<br> http://www.facebook.com/lovefrystock <br>本欄逢周二、四刊出</p></body></html>