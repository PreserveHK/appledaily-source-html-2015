<html><header><meta charset="utf-8"><title>馮仁昭四圍超：洗米嫂俄羅斯B女似老公 - 馮仁昭</title></header><body><h1>馮仁昭四圍超：<br>洗米嫂俄羅斯B女似老公 - 馮仁昭</h1><p>澳門賭業猛人周焯華（洗米華）的正印陳慧玲（Heidi）上月底生咗細女周善潼（Damiana）後，不時喺facebook上載近照，噚日洗米嫂又放咗兩條Damiana嘅最新短片，見到Damiana被打扮到成個俄羅斯娃娃咁，精精靈靈都幾鬼可愛，而且Damiana越睇越似爸爸，聽講洗米華兩公婆都好錫Damiana。好多時，咁嘅情況好容易令大女周梓潼呷醋，好彩周梓潼一樣好錫妹妹，先唔會覺得俾爸媽忽略。<br></p><p>下月英國踩場</p><p>另外，洗米嫂同老公嘅女友Mandy Lieu之間嘅「爭米戰」早排嘈到見晒報，𠵱家雙方都靜晒，聽講洗米華已經出聲叫停兩邊。其實下個月中佢個大仔周柏豪喺英國大學畢業，周家將會總動員去英國觀禮，加上洗米嫂同柏豪感情唔錯，當然會同老公一齊去觀禮，不過洗米華又答應會去探Mandy兩母女，唔知到時洗米嫂同Mandy會唔會再起風雲啦！<br>撰文：馮仁昭</p><p>蘋果20年　企硬我敢言<br> http://20.appledaily.com  </p></body></html>