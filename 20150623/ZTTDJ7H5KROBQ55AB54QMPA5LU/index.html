<html><header><meta charset="utf-8"><title>嘉穎想結婚生仔蔡思貝翻撻舞男　蜜封戀情</title></header><body><h1>嘉穎想結婚生仔<br>蔡思貝翻撻舞男　蜜封戀情</h1><p>感情生活多姿多采的鄭嘉穎和蔡思貝，緋聞不絕，兩人最近先後被拍到與新歡同行，鄭嘉穎情歸陳凱琳，蔡思貝日前則被指翻撻前男友、《狂舞派》舞蹈總監麥秋成，二人更在清水灣村屋共賦同居。昨日鄭嘉穎和蔡思貝應邀出席位於尖沙嘴的鐘錶行開幕剪綵儀式，由於場內極度混亂，逼到水洩不通，鄭嘉穎熱到一頭大汗，而本來擔任剪綵嘉賓的蔡思貝更被逼得寸步難行。</p><p>嘉穎面掛春風</p><p>鄭嘉穎和蔡思貝接受訪問時，另一位嘉賓謝雪心亦被擠在一起，心姐即刻打開話題，對嘉穎說：「你春風滿面！」嘉穎反應極快說：「今日開張好日子，唔好講呢啲！」之後，話題轉到近日封面人物蔡思貝身上，背心短裙打扮、青春逼人的蔡思貝，被問到翻撻麥秋成共賦同居一事，她說：「係咩？冇睇到，唔講戀情，專心工作。」問到有否出入麥秋成住所？她說：「我唔提呢啲嘢。我想專心工作，其他人嘅嘢我就唔講。」她表示自己是單身又指麥秋成是朋友：「男女關係講得太多，希望大家講工作。我唔想講朋友嘅嘢，我哋係朋友關係。」<br>接棒的鄭嘉穎被問到跟陳凱琳的進展，他婉拒大家的關心說：「多謝大家關心，呢個唔係真人騷，唔使每日以匯報形式話畀大家聽，畀啲空間我哋。」嘉穎被心姐指春風滿面，他說：「唔好理我，我有分數。」心姐忍不住插嘴說：「一早見到佢甜絲絲喇！」<br>嘉穎被問到豪花450萬買法拉利追女戰車，他笑說：「唔好理我喇！唔使喇！其實呢啲係細個時候童年夢想，大個想實現。」除了買跑車，嘉穎還有更多夢想要實現，他說：「結婚生仔，每個人有個list，做一個剔一個，就係咁簡單，當照顧到屋企人就可以做任性嘢。」<br>活動後，蔡思貝隨即到中環蘭桂坊開工，同場還有產後復工的長腳蟹呂慧儀，二人見到記者即刻熱情揮手扮咀嘴，有不少圍觀途人用手機狂拍。<br>採訪：黃曉妍</p><p>蘋果20年　企硬我敢言<br> http://20.appledaily.com  <br>攝影：陳慧安</p></body></html>