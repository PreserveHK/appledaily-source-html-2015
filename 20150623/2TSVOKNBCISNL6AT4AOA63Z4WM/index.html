<html><header><meta charset="utf-8"><title>中環在線：冰熊變陰公豬 - 李華華</title></header><body><h1>中環在線：冰熊變陰公豬 - 李華華</h1><p>一講股市，大家都會諗起牛或者熊，最好當然係牛氣沖天喇。港交所（388）每年喺五星級酒店舉行上市周年酒會，通常會分別放一隻冰牛與一隻冰熊做擺設，今年呢隻冰熊好似冇乜氣勢，被射燈照得耐，好似仲有啲溶溶哋，驟眼望落去，似豬多過似熊，呢排確係好多豬，咁都好嘅，反正大家都唔鍾意熊市。</p></body></html>