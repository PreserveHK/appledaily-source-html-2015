<html><header><meta charset="utf-8"><title>智勝雙雄︰曼城上盤穩挫史雲斯 - STEPHEN、立民</title></header><body><h1>智勝雙雄︰<br>曼城上盤穩挫史雲斯 - STEPHEN、立民</h1><p>是咁的。立民同Stephen研究下個球季有甚麼新構思時，發覺歐聯都有新搞作……<br>立：咁玩法，下屆歐聯又有死亡之組……<br>Stephen：年年都有㗎啦！係嚟緊第一級種籽計分法變咗，令到某幾隊強隊有更大機會對碰。<br>立：係囉，皇馬、曼城、阿仙奴等等都係第二級種籽，即係有機會拜仁、阿仙奴一組，皇馬、車路士一組，一係巴塞、曼聯一組。雖然踢嚟踢去都係呢啲對賽，但係又真係幾好睇嘅……<br>Stephen：睇怕曼城下季入死亡之組都走唔甩……<br>立：都係嘅，如果曼城入到歐聯分組賽嘅話，附加賽始終有危險嘅……<br>Stephen：只要曼城最後兩場贏到一場就搞掂，反而曼聯、阿仙奴就仲有懸念！<br>立：可能今個星期後就冇懸念呢……<br>曼城經歷早前的小低潮後，重新取得四連勝，當中主因是阿古路重拾射門鞋，這四場入了五球。而耶耶托尼（圖）近場都不是踢足，相信這位中場大將會有足夠體力去搏殺。史雲斯同樣三連勝，但今季主場雖然贏過阿仙奴及曼聯，但對強隊勝出率不太高，今場仍可捧曼城。另一場曼聯對阿仙奴是關乎可否直入歐聯分組賽的關鍵戰，今季兩隊連盃賽交手都開出入球「大」，相信可以延續這個數據。<br>STEPHEN、立民<br>有線球彩台、智勝館主持<br>電郵：soccer64@cabletv.com.hk</p></body></html>