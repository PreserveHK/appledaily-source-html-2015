<html><header><meta charset="utf-8"><title>求驗客手記：車仔未煞科先買新星</title></header><body><h1>求驗客手記：<br>車仔未煞科先買新星</h1><p>今屆英超盟主嘅領隊摩連奴係今屆最佳領隊嘅大熱門，不過，當聯賽領隊協會（LMA）喺呢個月26號舉行頒獎禮時，摩佬就一定唔會出席。吓？寸王真係咁寸？原來係因為當日撞正係車路士球會頒獎禮，所以摩佬先缺席LMA嘅頒獎禮箒！摩佬仲好有人情味，喺今年一月由車路士過檔禾夫斯堡嘅德國球員舒賀爾尼話：「我收到摩佬嘅短訊，話原來我有份攞今屆英超獎牌，仲叫我記住喺英超聯賽煞科日出現㖭！」另外，車路士宣佈以450萬鎊（約5,500萬港元）簽入巴甲帕拉尼恩斯中場尼敦阿倫，呢位19歲巴西新星將會喺7月1號正式加盟。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>