<html><header><meta charset="utf-8"><title>AV女狂冧　影視圈爭住用大佬孝返嚟喇</title></header><body><h1>AV女狂冧　影視圈爭住用<br>大佬孝返嚟喇</h1><p>《大時代》重播令飾演大佬孝丁孝蟹的邵仲衡人氣反彈，尤其劇中他的型男look令不少女觀眾着迷。據悉近日無綫、有線、nowTV、舞台劇和電影公司紛紛打大佬孝主意。為再戰江湖，大佬孝積極減磅，瘦了十多磅的他昨與三位日本AV女優出席電子遊戲活動，三女一見大佬孝即時冧爆獻殷勤，嚇得大佬孝硬晒軚以手遮住「小蟹」。</p><p>現年51歲的邵仲衡，在《大時代》飾演的型爆大佬丁孝蟹深入民心，該劇重播更令他工作接踵而來，就連Sony PlayStation推出「人中之龍0」中文版遊戲，也睇中大佬孝，昨邀他與三位有份演出該遊戲的日本AV女優湊莉久、朝倉琴美和栗林里莉出席尖沙嘴The ONE舉行的宣傳活動。</p><p>同麥長青演兄弟</p><p>據悉，無綫、有線、nowTV、內地電影公司和多位香港導演也有意力邀大佬孝出山，導演郭子健昨表示為大佬孝度身訂做了一個類似《激情手足》電影，他說：「會安排佢做拳手，同麥長青、李中寧做三兄弟，臨出賽時因為受傷由細佬頂上，仲打咗幾場，係一個好勵志嘅古仔。」至於導演葉念琛自言少時就是看邵仲衡的劇集大，他說：「有機會梗係想，佢好有男人味，會拍番類似孝蟹呢類有男人味嘅角色，最想係搵埋其他幾隻蟹陶大宇同郭政鴻一齊出鏡。」而有線執行董事曾展章，以及nowTV副總裁金廣誠昨也表示有興趣邀大佬孝參與節目。<br></p><p>近日大佬孝積極減磅再戰江湖，由原來二百磅減到一百八十多磅，他昨以遊戲中的黑幫大佬形象出席活動，身形明顯較之前消瘦。魅力十足的大佬孝昨直認工作增多說：「最近的確多咗好多工作，例如舞台劇、電影。舞台劇係演漫畫《火鳳燎原》入面其中一個角色，估唔到今次出番嚟都幾有趣，有好多offer。」舞台劇之外，原來還有電影和電視台找上門，大佬孝頓成搶手貨，他說：「電影、電視劇都有搵我，無綫都有人搵我。自己自由身，人哋考慮我，我𧄌飯應啦。」<br></p><p>怕老婆唔敢贒女</p><p>昨日活動一開始，大佬孝便上台說：「我冇做大佬好耐！」隨後三位女優上台，大佬孝第一時間與她們恭敬地握手及拍照，全程目不斜視，謙謙君子，台上司儀見狀忍不住笑說：「大佬孝成個人硬晒，真係又硬又直！」大佬孝直認因為怕老婆：「如果對方着得少衫，更加要留意喇！不過我冇睇AV好多年，我年紀做得佢阿爸。」現場大佬孝與湊莉久玩百力滋傳薯圈遊戲時，全程以手遮住「小蟹」，莫非他害怕面對誘人女優時有生理反應？他笑說：「手唔係擺前就擺後，我隻手生得長，邊有咁多反應吖！」當他被AV女優摸腰時，顯得渾身不自然，相反三位AV女優一邊玩遊戲，一邊擺出各種甫士，令台下圍觀粉絲們興奮尖叫。<br>採訪：張俊銘、何永寧<br>攝影：陳俊強</p></body></html>