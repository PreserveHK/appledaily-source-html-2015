<html><header><meta charset="utf-8"><title>Liddy任人夫摸髀</title></header><body><h1>Liddy任人夫摸髀</h1><p>去年本報獨家直擊彭順與Liddy同遊圓方，兩人又攬又咀，幸彭順終獲老婆李心潔原諒。事隔一年，Liddy前日傍晚6時許，與一名身穿西裝褸及牛仔褲的斯文男現身銅鑼灣時代廣場行街。昨日有讀者報料指Liddy的疑似新歡原來是澳門富二代鮑偉業（Ivan Pao），年約30多歲，已婚並育有一子，Ivan跟好多圈中人熟稔，曾與太太一起出席鍾鎮濤婚禮。</p><p>「唔知係咪追我」</p><p>Liddy與Ivan先在連卡佛看男裝，其間隱約聽到男方叫Liddy做「老婆」。Ivan與Liddy多次有身體接觸，Ivan買完西裝即搭住Liddy膊頭，搭扶手電梯時，Ivan又疑似輕摸Liddy大髀。之後兩人到附近嘆韓國菜，醫飽肚後繼續行街，當Liddy想過馬路時，Ivan更捉實她玉手拉她返回行人路。之後兩人買完化妝品再睇波鞋，全部由男方付款，然後再一齊去皇冠假日酒店。記者前晚即時致電Liddy，被問為何上酒店？Liddy說：「飲嘢啫。唔知係咪追我，冇諗呢個問題，𠵱家對感情唔係好確定。」是否有陰影？她說：「唔係咁信愛情，件事影響太大。」</p><p>強調不是第三者</p><p>不過昨日被爆Ivan已婚後，Liddy即改口風，強調自己不是第三者，她說：「佢太太知我哋係friend，普通朋友唔會誤會。」Liddy透露兩人相識僅數月，報道後有傳短訊給對方道歉。問為何被叫老婆？她解釋：「佢叫我花名『肥婆』，我講笑話我好肥，佢咪叫我肥婆囉。」又被捉手過馬路？Liddy再說：「佢驚有車叫我唔好行，普通朋友唔會有親暱動作。」她直言亦有留意Coffee新聞，笑說：「唔知點解好似好有緣份。」<br>採訪、攝影：羅德光、黃曉程、畢紹基、楊浩賢、陳辰</p></body></html>