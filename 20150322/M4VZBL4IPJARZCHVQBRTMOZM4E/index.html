<html><header><meta charset="utf-8"><title>為鄧特希獻第一次黃芷晴床戰喊驚</title></header><body><h1>為鄧特希獻第一次<br>黃芷晴床戰喊驚</h1><p>港視開劇只聞樓梯響，黃芷晴年中約滿，去留仍是未知之數，但幸好芷晴被內地電視台睇中，在鄧特希新劇《只有情永在》初嚐女一滋味。<br>芷晴劇中要獻出螢幕初吻，又大膽在床戲只披浴巾上陣，露出白滑長腿跟男主角陳堃床上激吻，第一次拍床上激咀戲，芷晴直呼緊張，拍攝前心肝仔卜卜跳，她說：「真係好緊張，第一次拍我又冇經驗，之前都有同陳堃溝通過，講吓個位點樣就。嗰場戲我用毛巾包住，所以要好小心，瞓係床度咀又要咀得自然，第一次拍咀戲真係有少少難度，好彩過程都順利，同陳堃都好有默契，可能大家都係後生仔女喇！」 </p><p>當眾胸口取咪</p><p>另外，前晚約十一時，芷晴和陳堃在中環拍外景，芷晴在不用拍攝的時候，不停玩電話；拍攝完畢，芷晴當眾將手伸入胸口取咪，當她發現有記者拍攝時，即面露尷尬神色，之後陳堃拿出一個口琴，芷晴即為他拍片，現場所見兩人玩得十分開心。<br>採訪：畢紹基<br>攝影：李志明、羅德光</p></body></html>