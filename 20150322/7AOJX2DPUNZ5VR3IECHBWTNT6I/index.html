<html><header><meta charset="utf-8"><title>出走為保護男友？齊昕驚變陳雅倫</title></header><body><h1>出走為保護男友？<br>齊昕驚變陳雅倫</h1><p>CY女梁齊昕自離家出走之後，行蹤成謎，有消息指其藏身外婆友人家，但無人確認。昨日凌晨時份，梁齊昕喺ig報平安謂：「報平安。#SoTired #IgnoringWhatsapp #TooPainfulgonna carry my photo album with all my lovelies in it everywhere.」相簿中有齊佢最好朋友嘅相，亦是梁齊昕所講最基本最有價值嘅東西。<br><br>咁梁齊昕依家喺邊呢？佢在instagram上載多幅圖片，首2幅大頭照的留言分別為「報平安」和「自由等於快樂（Freedom = Happiness）」，句子配有一個飛機圖案，又tag '#ByeHK'，似暗示已離港。不過呢，相中梁齊昕個樣竟然有啲似陳雅倫。<br><br>之後梁齊昕再貼金句圖，內容大意係話，「你可能不知此事（離開），但我這樣做是想確保你沒事」，又留言謂感到抱歉，但我必須要離開，並強調圖片上的文字百分百真確，又寫道:「Love you forever and ever but I'm #SkippingTown..」<br><br>呢個「你」字，確是可圈可點，究竟係邊個？梁振英夫婦呢個可能性已經可第一個撇除。有周刊報道話，梁齊昕曾向友人透露情人節相約某人，但對方失約。但呢個「他」是否舊愛兼同學Michael就不得而知，咁呢個「他」又是否等同梁齊昕ig所講嘅「你」，亦只有兩位當事人才知。<br><br>報道指，梁齊昕向友人訴心聲，謂上月情人節約咗「他」一齊過，豈料對方失約，梁齊昕無聊地等咗三個鐘，原來對方聲稱飲醉咗，俾人拉咗去clubbing，事後不斷向梁齊昕道歉。不過情人節翌日男方都冇陪佢，直頭失埋蹤。梁齊昕懶懶地向友人謂，自己亦懶得去投訴:「我邊有時間complain嗰啲無聊人？」似是有點埋怨，有點失落，但又不忍苛責。咁究竟此人是誰？，「你可能不知此事（離開），但我這樣做是想確保你沒事」所指的，又是誰？</p></body></html>