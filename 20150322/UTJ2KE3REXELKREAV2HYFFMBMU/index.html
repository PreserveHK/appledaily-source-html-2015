<html><header><meta charset="utf-8"><title>村姑大娛塘：Suge Knight聞兩億保釋嚇暈</title></header><body><h1>村姑大娛塘：Suge Knight<br>聞兩億保釋嚇暈</h1><p>唔少荷李活藝人成名後都私生活唔檢點，噚日竟然同時有幾位藝人上庭。美國音樂公司老闆Suge Knight為早前揸車撞死人後不顧而去案件出庭，檢控官話關於佢嘅犯罪文件有成三百頁厚，係一名毫無悔意嘅積犯，法官於是宣佈佢要成二千五百萬美元（約一億九千三百萬港元）保釋金，嚇到Suge即時暈低，要送院接受治療。</p><p>至於沙拉保夫（Shia LaBeouf）昨日就為咗之前搗亂百老匯舞台劇於曼哈頓上庭，完成咗戒酒療程嘅佢只要於未來半年都唔再犯事的話，就會撤銷行為不檢控罪。<br>另外，二○○九年因襲歌手女友Rihanna被判緩刑嘅Chris Brown，昨日見完官終於獲通知完成晒一千小時社會服務令兼守完六年行為，難怪於網上大嘆鬆一口氣。<br>撰文：李村姑</p></body></html>