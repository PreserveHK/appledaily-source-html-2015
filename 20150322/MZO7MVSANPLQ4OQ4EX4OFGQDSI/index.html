<html><header><meta charset="utf-8"><title>內地拍戲蓬頭垢面華仔冇人認得：好失落㗎</title></header><body><h1>內地拍戲蓬頭垢面<br>華仔冇人認得：好失落㗎</h1><p>劉德華迷倒萬千少女，在內地的粉絲更是數以千萬計，自認是大明星的他，昨日在觀塘apm宣傳新戲《失孤》時，自爆在內地拍《失孤》時沒人認得他，感到非常失望。華仔在《失》片中飾演一名民工，因兩歲兒子被拐，花了十五年時間四處尋子，所以造型落泊憔悴兼蓬頭垢面，經常穿同一件外套，華仔笑指他在戲中所穿的外套是私伙，其實是屬於劉爸爸的，而因為這身造型，更令華仔受委屈，他自爆說：「冇人知我係劉德華，好失落㗎！冇人認得我呀大佬，我係大明星嚟嘛！」他又笑謂做了五十幾年靚仔，因為角色要開電單車，經常要導演提醒他擺脫《天若有情》華Dee的影子。</p><p>恨生仔樣即現形</p><p>華仔與現場觀眾玩遊戲，安排兩名參賽者扮民工角色，另外又安排五名男孩玩配對爸爸遊戲，非常喜歡小朋友的華仔，恨生仔樣立即現形，他指着小朋友說：「一睇就知係我嘅，係我嘅！」華仔坦言當上爸爸之後，演父親角色會更具說服力：「之前想像力要大啲。」 <br>《失孤》題材講述打擊內地拐帶問題，華仔指與趙薇主演的《親愛的》相同，雖然三月是電影的淡季，但《失》片在內地開畫有四千萬人民幣票房：「其實我哋拍得唔貴，最貴係我片酬，不過我有放番入去投資，我佔三分一。」華仔表示睇好趙薇憑《親》奪金像影后，影帝支持劉青雲。</p><p>避談被栢芝惹怒</p><p>此外，向華強與太太陳嵐齊炮轟張栢芝工作態度差，表明永不錄用，多年前華仔與栢芝合作《大隻佬》，當時曾有傳言栢芝惹怒過華仔，再被重提舊事的華仔即說：「唔記得咗嘞！而且佢兩個當事人都表態咗，唔好再加入件事去催化，靜靜哋唔好咁多是非。」<br>採訪：張俊銘</p></body></html>