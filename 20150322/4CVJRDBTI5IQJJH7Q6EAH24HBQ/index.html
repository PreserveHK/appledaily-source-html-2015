<html><header><meta charset="utf-8"><title>無綫7記者辭職表不滿談美琪BB last day</title></header><body><h1>無綫7記者辭職表不滿<br>談美琪BB last day</h1><p>又有主播要say goodbye了，今次輪到tiger仔談美琪——佢昨日last day了。<br><br>上月無綫電視新聞部多人辭職，包括首席記者林子豪，喺舊年佔領運動時處理7警涉毆打示威者新聞嘅編輯主任周潔儀、前助理採訪主任何永康，均已請辭。另多名記者主播包括談美琪、劉芷欣、林昭儀、趙珮瑜亦已請辭。港聞採訪組約30人中已有五分之一人辭職。<br><br>轉眼就剛好一個月，何永康、林子豪同談美琪等已經搵到新工，何永康做番電子傳媒，林子豪則另有新發展。談美琪下個月去聯合醫院擔任傳訊經理，接替曾任亞視記者嘅姚健文之職，姚就升任新界西聯網經理（公共事務）。<br><br>昨日係談美琪喺無綫新聞部last day，戰友彭國柱就幫佢farewell，仲po埋合照上ig，「tiger仔」當然有份，仲有咪牌cupcake，彭國柱並寫道︰「散水，thank you and goodbye！」十分鐘前，談美琪up咗張好多好多好多個咪牌cupcake嘅相，寫道:「十年記者生涯暫時劃上句號。在無綫新聞部工作，是我過去十年最開心的日子，有幸和各位共事是我的福氣，特別要感謝上司的信任、一班記者同事互相支持鼓勵，還有一班幕後英雄，攝影、工程、車長、剪片和導演等。曾說過若體力許可，很想可以『跑到老』，但人生去到不同階段，必然要作出取捨。」<br><br>忍著淚說goodbye了…</p></body></html>