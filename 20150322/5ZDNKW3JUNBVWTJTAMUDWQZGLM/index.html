<html><header><meta charset="utf-8"><title>翁嘉穗相隔15年再有喜</title></header><body><h1>翁嘉穗相隔15年再有喜</h1><p>一九九九年嫁得寢室用品商人鄔友正兼育有一子的前港姐冠軍翁嘉穗，既是幸福少奶奶又是女強人。她昨日與夫婿鄔友正以贊助商身份現身李敏鎬演唱會記招，被發現相隔十五年再度有喜，腹大便便的翁嘉穗身穿黑白碎花裙、粉紅色外套，腳踏三吋Valentino船踭鞋，上台時有工作人員扶實，祝酒時亦只象徵式舉杯。</p><p>本報昨日致電準媽媽，翁嘉穗透露BB預產期約六月中：「BB係仔，已經六個幾月，今胎陀得唔辛苦，重咗八公斤，計劃開刀生，生阿哥個時都開刀。」記者笑言她連腹中B仔、老公及大仔合共三條King，她笑言：「係呀，屋企陽氣好盛。」翁透露會睇李敏鎬演唱會：「唔怕嘈，BB喺肚入面最大反應係我食嘢嗰時，尤其是我食pasta西餐，會好大力踢我最開心，可能我平時多數食中餐。」<br>採訪：唐如<br>攝影：陳俊強</p></body></html>