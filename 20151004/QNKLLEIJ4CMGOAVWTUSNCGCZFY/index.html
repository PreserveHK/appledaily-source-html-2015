<html><header><meta charset="utf-8"><title>上名率近90%！超強攤路唔信你損失</title></header><body><h1>上名率近90%！<br>超強攤路唔信你損失</h1><p>近四次賽事，都有剛在季內贏完之馬匹再出上名，剛剛「有得威」更成為季內首匹連捷馬。今期(4日)賽事又有六駒屬今季新勝馬，其中「添好運」及「鴻圖戰士」均出自蘇偉賢馬房。翻查此廐上季共有16匹新勝馬列陣沙田賽事，當中14駒繼續上名，共獲3冠9亞2季，三甲率接近九成，故此「添好運」及「鴻圖戰士」確有追捧必要。<br>第四場「鴻圖戰士」上仗在盲門田草1200米爆冷贏馬，加至55分，上季正是評55分贏馬開齋，反映目前評分仍然有利，換上減10磅見習生黃皓楠執韁，抵銷評分加幅，有力再下一城。<br>至於第九場「添好運」上仗初出即於田草1000米被捧成大熱，反映幕後自視甚高，結果以全場最快末段締速，彈甩對手贏馬開齋，盡顯非凡潛質，升上三班憑輕磅之利，有機會保持不敗。</p></body></html>