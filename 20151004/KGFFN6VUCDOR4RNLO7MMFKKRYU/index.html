<html><header><meta charset="utf-8"><title>【哈囉喂嚟喇】五大嚇死你大餐　墓碑刻名大吉利是！</title></header><body><h1>【哈囉喂嚟喇】五大嚇死你大餐　墓碑刻名大吉利是！</h1><p>10月，又到全城猛鬼時分！香港海洋公園及迪士尼兩大主題樂園，今年也循例推出應節節目《海洋公園哈囉喂全日祭》及《迪士尼黑色世界──詭城玩失踪》，一個crossover喪屍片《The Walking Dead》大玩陰屍路，另一個就將樂園變身詭城，放出遊魂野鬼周圍嚇人，啱晒一班又要驚又要玩嘅大膽之士！不過，排長龍等玩鬼屋時，醫肚都好緊要，嚴選這兩個主題樂園推出的五大「嚇死你」Halloween大餐，實行由頭驚到落肚！<br>記者︰黃依情<br>攝影︰許先煜、陳永威</p><p>第五位︰<br>南瓜海鮮千層麵<br>一見到多啦A夢，當然知道呢款嘢食賣cutie多於恐怖！海洋公園今年crossover多啦A夢，推出哈囉喂套餐，多啦A夢化身魔鬼，加上科學怪人大雄，搞鬼又得意。（多啦A夢哈囉喂全日祭套餐 $388，於海洋公園海龍王餐廳及冰極餐廳供應）</p><p>第四位︰<br>血滴指濃湯<br>中國花碗盛着如血漿般的香茅番茄湯，加上兩條「手指」餅，夠晒恐怖！（海洋公園「盂蘭盛宴」主題套餐 $298，於海洋冰室供應）</p><p>第三位︰<br>神秘面具 <br>迪士尼Halloween黑色世界，一向以卡通人物作賣點，驚嚇度有限，這款骷髏骨頭look、加紅桑子及藍莓扮眼的芒果黑糯米，可算是以精緻賣相取勝！$42 （迪士尼大冒險家餐廳 ）</p><p>第二位︰<br>迪士尼萬聖節下午茶<br>由上至下、左至右，每一款小食及甜品，就連牛油，也是鬼怪或南瓜造型，誠意度十足。 $278起（香港迪士尼樂園酒店華特餐廳）</p><p>第一位︰孝子賢孫祭祖飯<br>驚嚇榜No.1，當然要選這款瑤柱醬海鮮炒飯。除了「山墳飯」上的兩塊「茄蛋符」外，食客還可於墓碑上寫字。唔怕「大吉利是」嘅話，不妨寫上自己個名。（海洋公園「盂蘭盛宴」主題套餐 $298，於海洋冰室供應）</p></body></html>