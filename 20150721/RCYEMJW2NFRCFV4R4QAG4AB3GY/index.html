<html><header><meta charset="utf-8"><title>糖果店被執位　人流跌結業</title></header><body><h1>糖果店被執位　人流跌結業</h1><p>【老少不捨】<br>這邊廂，759阿信屋大減價，街坊大排長龍；那邊廂，同位於禾輋廣場的糖菓廊將在下月結業，60多歲的老闆李先生雖指「我唔係領匯租金加走嘅」，但當年在2樓開業，後來為配合領匯裝修商場及執位，被要求搬到人流較少的3樓。「追唔番下面生意，少三分之二」，李老闆指，8年前在商場2樓300呎舖租近7,000元，現時3樓舖位縮水三分一只餘200呎，舖租亦需相若價錢。<br></p><p>「細路仔冇錢咪請佢食」
</p><p>店舖結業在即，李老闆說：「冇㗎喇，呢啲舖頭唔適合生存。」但坦然也有不捨，「細路仔好多時冇錢咪請佢食嘢，有時又爭住先」。結業前不少中學生與老街坊到場支持，當中有自小一開始光顧的中學生Hydra，專程與老闆敍舊。自小住在附近，放學、飯後都會到糖菓廊買零食，Hydra認為「舖頭好有人情味，大家好似街坊咁，傾吓偈」。眼見商場的轉變，感覺越來越陌生，「希望呢種舖頭（小店）可以繼續保留住」。<br>■記者周佩儀</p></body></html>