<html><header><meta charset="utf-8"><title>隔牆有耳：郭榮鏗去信寸袁國強 - 李八方</title></header><body><h1>隔牆有耳：<br>郭榮鏗去信寸袁國強 - 李八方</h1><p>本地法律界發起全球聯署聲援被捕內地維權律師，13個大律師公會前主席都有參與，但曾任主席、但𠵱家係律政司司長嘅袁國強卻以律政司不宜評論或干涉純屬內地範圍事務為由say no，辣㷫法律界中人。<br>身為立法會法律界代表嘅郭榮鏗則狙擊袁國強，噚日去信對方邀請以「個人名義」參與，皆因「行政長官辦公室曾公開表示問責官員可以個人名義參與民間活動的聯署，以往問責官員──包括閣下──亦曾參與民間活動的聯署」，所以郭認為袁唔應該再推辭喇，公民黨仲改圖諷刺一番！<br>八方記得早前「保普選反暴力大聯盟」搞撐政改簽名，袁都透過新聞秘書話會簽，如果今日抬出官員身份而拒絕，真係龍門任佢擺，飄移境界。</p></body></html>