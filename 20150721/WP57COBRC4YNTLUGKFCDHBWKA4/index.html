<html><header><meta charset="utf-8"><title>西環集中營：副校風波　梁智鴻裏外受壓 - 季陶</title></header><body><h1>西環集中營：<br>副校風波　梁智鴻裏外受壓 - 季陶</h1><p>港大法律學院前院長陳文敏遭阻攔任命做港大副校長的風波，隨着越來越多港大校友加入聲援，作為港大校務委員會主席的梁智鴻，面對的壓力也越來越大。有港大老鬼對季陶說，原本梁智鴻的如意算盤是將陳的任命，拖到他卸任校委會主席後、由接任人處理，但隨着校友施壓升級，這個如意算盤是否再打得響，頓成疑問。<br></p><p>校委會半數為梁粉
</p><p>該老鬼對季陶說，梁智鴻人前人後均說特首梁振英在陳文敏任命上，從無向他施壓，「佢誓神劈願話冇收過CY電話，CY亦冇因呢件事搵過佢」，但有校委會成員卻指，會內佔過半數也是梁粉或政府的支持者，「佢哋私下表明唔支持陳文敏做副校，行動咁一致，梁智鴻又唔係第一日出嚟做公職，點會聞唔到味？使乜CY打電話？」而梁將任命拖延，就是知道若要通過任命，「只要梁粉校董要求表決，一投票就輸硬，到時校內、校外反彈必極大，拖住先反而易交代」。<br>隨着一班港大校友介入聲援，「梁智鴻就由原本單邊受梁粉校董壓力，變成兩邊受壓，校友亦唔會放過佢，俾佢拖到落任」。事實上政改否決後，泛民陣營內不少港大校友頗為「清閒」，加上在社運界及專業界的校友，「𠵱家唔使再搞政改，呢班校友有時間搞行動，而且今次涉及港大百年老店金漆招牌，一定有人支持將行動升級！」<br>據聞有個別校友，正游說一些德高望重老校友站出來為陳文敏發聲，為港大、也為社會生態，力抗院校自主受政治干預。<br><br>季陶<br>周一至周五刊出</p></body></html>