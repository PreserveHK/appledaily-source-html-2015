<html><header><meta charset="utf-8"><title>郭奕芯被爆大便唔閂門</title></header><body><h1>郭奕芯被爆大便唔閂門</h1><p>郭奕芯（Ashina）、麥芷誼（Koyi）及廖子妤（Fish）早前到海洋公園玩鬼屋接受訪問，搞笑有餘恐怖欠奉。三個不同性格的女孩，在開拍前她們跟導演共同生活了兩個多月，以困獸鬥形式建立默契，導演陸以心就開玩笑形容該段日子為拍攝的「黑暗期」。<br>當中生活較隨意的Ashina在該段日子帶來較多麻煩，性格開朗的Koyi亦是較夠膽出聲指正各人錯處的大姐姐，她說：「大家背景性格比較唔同，我有時忍唔住出聲，好似大便唔閂門、啲嘢堆到好似垃圾崗。」被指摘的Ashina帶點委屈解釋說：「後嚟咪學識，知道點相處同包容，自己都有改變到。佢哋成日都話我放晒啲嘢喺枱，堆到垃圾咁，咁有時啲嘢食到一半唔想食放咗喺度，放咗又唔記得，咪放咗幾日。」<br>比較沉默的Fish之前曾演出過謝安琪參演的電影《末日派對》，在片中有不少裸露及親熱鏡頭，她說：「喺拍之前一星期導演先安排男演員同我見面，到正式拍嘅時候大家都易投入冇咁尷尬。」<br>場地提供：香港海洋公園<br><br>郭奕芯<br>化妝：SaiCat<br>髮型：Iman Tang of Hair corner<br><br>廖子妤<br>服裝：Nudite Fashion<br><br>麥芷誼<br>服裝：Amelie Street<br>飾物：FABcessories<br>化妝：Rachel Wong</p></body></html>