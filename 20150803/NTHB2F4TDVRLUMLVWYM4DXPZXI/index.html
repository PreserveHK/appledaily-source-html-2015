<html><header><meta charset="utf-8"><title>【壹週刊】月租4萬袁嘉敏搬中半山做林峯街坊</title></header><body><h1>【壹週刊】月租4萬<br>袁嘉敏搬中半山做林峯街坊</h1><p>34D袁嘉敏靠剝，成功喺內地剝出條登台路，最近仲升呢，由中環唐樓搬上月租四萬的舊山頂道豪宅曉峰閣，做林峯街坊！<br>細個住破舊鐵皮屋，袁嘉敏講明要努力向上爬，望有朝一日進駐山頂。兩年前，離開無綫簽太陽娛樂，袁嘉敏即撤出將軍澳堆填區日出康城，搬去中環唐樓，雖然環境唔多好，但挨住山腳，目標漸近。<br>到舊年憑《鴨王》一脫上位，袁嘉敏成為夜場女王，為「登山」儲備彈藥，數月前本刊已發現她跟地產經紀睇定山頂樓。早前又被影到與《東張西望》主持梁麗翹的前度、家住九龍塘經營美容生意的富家子Alan（黎嘉豪）密會。<br>為與金龜拉近距離，月前她拍板以月租四萬進駐舊山頂道曉峰閣，與家住帝景園的林峯做街坊。據知情者透露，富家子Alan最初只係搵Candy（袁嘉敏）拍美容廣告，合作過發現大家好傾得埋就經常聯絡；Alan話欣賞佢夠拼搏，就算雙方家庭背景有咁大差距，都冇影響佢哋繼續約會食飯。住豪宅識有錢仔，袁嘉敏果然博出條血路！<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>