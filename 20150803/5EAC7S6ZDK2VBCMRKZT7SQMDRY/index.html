<html><header><meta charset="utf-8"><title>【壹週刊】被鋪枱燈幾千起跳袁嘉敏中環豪買家品</title></header><body><h1>【壹週刊】被鋪枱燈幾千起跳<br>袁嘉敏中環豪買家品</h1><p>袁嘉敏靠剝升呢，由山腳搬到半山，做林峯街坊，日前就去高級大廈買傢俬布置新居，相當富貴。<br>由山腳搬到半山，跟富家子交往中的袁嘉敏日前到中環太子大廈睇家品，昔日住堆填區死慳死抵，全屋傢俬上網買二手貨。但時至今日，被鋪床單、枱燈全是幾千起跳的貨色，衣食住行，全線升格。<br>之後袁嘉敏就去行超市，照舊滿載而歸。Shopping完，袁嘉敏便乘坐住客穿梭巴士，返回新居曉峰閣。<br>愈搬愈豪嘅袁嘉敏就話，以前住中環Soho區時，夜晚瞓覺都俾啲霓虹燈照住，又聽到樓下好嘈嘅酒吧音樂；依家住曉峰閣，入夜後有蚊飛過都聽到，仲話間屋望山景，熄燈後漆黑一片，伸手不見五指，反而唔慣。真係咩都佢講晒！<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>