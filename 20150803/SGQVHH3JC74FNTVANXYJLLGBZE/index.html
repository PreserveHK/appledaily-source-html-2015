<html><header><meta charset="utf-8"><title>馮仁昭四圍超：fb遭冒名呃粉絲逾10萬元周嘉儀：不要上當 - 馮仁昭</title></header><body><h1>馮仁昭四圍超：fb遭冒名呃粉絲逾10萬元<br>周嘉儀：不要上當 - 馮仁昭</h1><p>前新聞主播周嘉儀轉行做金融，開咗個facebook專頁同粉絲分享日誌，點知都成為騙徒利用對象。嘉儀BB前晚喺fb向網民提出重要提示：「剛收到朋友訊息話兩個叫Gary Au同Rainie Liu的人冒充我fb到處借錢詐騙！現嚴正聲明這兩人同本人完全無關，大家千萬不要上當！」原來佢被人偽冒開fb，以佢名義向粉絲借錢，更有人不幸中招被騙六位數字的金錢！</p><p>「真係超級過份」</p><p>嘉儀透露自己只有以「Venus Chow周嘉儀」開戶，更擺了偽冒網頁的貼圖以資識別，對於有粉絲金錢損失，她大感無奈，噚日接受電話訪問時表示：「我只係知道有人開咗啲假賬戶，用我嘅名義向佢哋（網民）借錢，聽聞有網友真係攞咗出嚟，個粉絲已經過戶仲keep咗入數紙，佢應該會報警，我覺得真係超級過份！所以我要重申番我嘅account得呢一個，都想呼籲網民如果發現我嘅假account，請喺我嘅fb度報告。」問到嘉儀BB會否親自報案？佢表示：「佢哋中間嘅細節我真係唔知，所以我諗唔係好啱我去報警，只係可以提醒大家。」<br>撰文：馮仁昭</p></body></html>