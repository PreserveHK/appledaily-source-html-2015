<html><header><meta charset="utf-8"><title>進擊的新人：狄高達封性感女神</title></header><body><h1>進擊的新人：狄高達封性感女神</h1><p>翻拍自情色小說嘅新片《格雷的五十道色戒》（Fifty Shades Of Grey），拍攝出充滿SM與感官刺激嘅愛情故事，令型男索女主角得以走紅。<br>現年二十五歲嘅狄高達莊遜（Dakota Johnson），入行幾年已有唔少演出經驗，今次佢同已婚型男占美杜倫（Jamie Dornan）喺《格雷》有大量性愛場面，狄高達全裸演出簡直毫無保留，令佢成為影壇新一代性感icon。<br>《格雷》噚日喺倫敦搞首映，留到滿面鬍鬚嘅占美拖老婆行紅地毯，單拖嘅狄高達就着低胸、露背晚裝捱冷登場，搞到佢幫影迷簽名同合照時要着住皮褸保暖，現場就有反暴力團體到場抗議，真係大殺風景。<br>撰文：壇墨</p></body></html>