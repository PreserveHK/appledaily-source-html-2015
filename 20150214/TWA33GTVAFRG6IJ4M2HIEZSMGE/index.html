<html><header><meta charset="utf-8"><title>不願放手！韋達呀，究竟你個心諗乜？</title></header><body><h1>不願放手！<br>韋達呀，究竟你個心諗乜？</h1><p>高廐一對同主馬「王者無敵」、「大印銀紙」將一同出爭周日(15號)1800米香港經典盃，雖然韋達早已揀定騎「大印銀紙」而「王者無敵」配蘇銘倫，但韋達明顯念念不忘「王者無敵」，不捨得放手。<br>今朝(13號)上述一對馬出跳，「大印銀紙」只由助手操，反而韋達仍摸實「王者無敵」，而且整個團隊亦似乎更緊張「王者無敵」，此馬由高伯新親牽出跑道，目送馬兒的出跳過程，操完之後，韋達沒有在機坪落馬解鞍，反而騎住「王者無敵」慢行直入馬房，高伯新亦前後腳入倉，與韋達一齊在馬房仔細檢視「王者無敵」，動態緊張。<br>「王者無敵」上仗在港初出配韋達跑1400米，表現絕對不差，轉彎蝕位之下，仍衝得甚勁得第五，只輸兩身位，該場季軍「比卡超」再出即補中贏馬，可見水準高。「王者無敵」外地贏2136米(其後被貶為亞軍)，今次增程至1800米必合，所以大家咪以為佢只係「大印銀紙」嘅陪襯角色，分分鐘係主力都未定！</p></body></html>