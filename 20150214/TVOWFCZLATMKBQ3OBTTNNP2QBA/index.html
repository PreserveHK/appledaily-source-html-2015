<html><header><meta charset="utf-8"><title>發嫂：佢會送花送驚喜</title></header><body><h1>發嫂：<br>佢會送花送驚喜</h1><p>今年是發哥與發嫂結婚二十九周年，明年便是二人的珍珠婚，多年來他們互相支持，成為對方的動力及支撐。適逢今天情人節，問二人往年是如何慶祝？發哥表示：「情人節冇特別慶祝㗎，情人節都係商業活動嚟箒，反而生日就會隆重少少。」在旁的發嫂亦表示同意：「因為佢日日都已經對我咁好喇，而我做老婆嘅，應該日日都做好本份，唔使淨係情人節特別對佢好。」原來發哥與發嫂每天都過着情人節。<br>筆者問發哥有何細心例子？發嫂一臉冧爆的透露，發哥知道她喜歡食車仔麵，會專程入西貢買最好食的車仔麵給她：「呢啲嘢對我已經足夠，佢耐唔耐會有驚喜，生日同新年都送花畀我。」發哥則透露發嫂生日時，會送她喜歡的鮮花及實用禮物：「鞋、化妝品同手袋，如果買咗唔啱用唔係咁好，都係送啲實用啲好。」發嫂則說：「老公生日時，我會一早起身為佢準備生日必備嘅長壽麵同紅雞蛋。」</p><p>心靈相通</p><p>問到夫妻相處之道，發哥發嫂異口同聲的表示沒有特別，只要給對方足夠私人空間便可，發嫂加以解釋：「大家知道對方心思係點，有時唔使佢講我都知佢幾時返到屋企。」發哥是香港人的大眾情人，發嫂不但沒感到老公被「瓜分」，反而感恩，她說：「老公俾香港人愛係好難得嘅事，多謝所有鍾意佢嘅人。」<br>採訪：文國駿</p></body></html>