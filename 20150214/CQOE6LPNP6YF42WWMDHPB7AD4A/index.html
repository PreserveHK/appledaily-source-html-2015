<html><header><meta charset="utf-8"><title>領隊收風：皇馬𠱁高層[半大]值捧 - 本地職業領隊</title></header><body><h1>領隊收風：<br>皇馬𠱁高層[半大]值捧 - 本地職業領隊</h1><p>上年踢大東方的森巴龍保羅，上年尾開始跟港甲公民操練，見佢咁有恆心，操完請佢飲下午茶，順便傾吓，點解唔返老家搵食，反而喺香港做其業餘龍。佢話：「領隊，我都唔想咁，不過人算不如天算，上年幫球隊攞完盃，本來都想留低，不過始終守龍呢個位比較特殊，外援數目又有限制，好多球會都唔會喺守門員用外援。至於返祖家，我呢個年紀亦打唔到一級球會。」</p><p>佢仲話，外間好多時只見到巴西有幾多好球員，手執全球足球牛耳，但一直以嚟祖家經濟唔算好，球會出糧唔穩定。雖然踢唔到港超聯，但甲組公民貝老爺對我都唔錯，工資雖然唔高，但有食有住，所以我都希望可以keep好啲幫球隊爭取好成績，等佢老人家開心。<br>佢仲話：「領隊，畀啲料你參考吓！今晚富咸對葉士域治客W有2.27倍，英冠前列打到如火如荼，周中又開快車，力爭附加賽嘅葉士域治早排跌出前列，但轉頭又咬番上嚟，主要原因係主力前鋒戴利梅菲再有士哥，對手富咸繼續沉淪，防守差，失波多，客W正路。」<br>另一場，皇家馬德里（圖）對拉科魯尼亞半場「入球大」1.68倍亦唔錯。上個禮拜皇馬嘅表現令人跌晒眼鏡，輸打吡不特止，仲輸得咁核突，一定俾老細鬧，今場返到主場一定由頭踩到落尾，今場對住攻力弱、入波只比降班區球隊多三球嘅拉科，應該可以搵到餐食！<br>本地職業領隊<br>耳聽八方　專收好料</p></body></html>