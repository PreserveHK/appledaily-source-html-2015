<html><header><meta charset="utf-8"><title>趣趣地：蒙利爾入波高治叨光</title></header><body><h1>趣趣地：蒙利爾入波高治叨光</h1><p>人有相似，球星撞樣時有所聞，好似墨西哥門將奧祖亞似港星吳鎮宇，阿仙奴中場奧斯爾就似陳友。史篤城前鋒高治（左），就同阿仙奴後衞蒙利爾（右）有幾分相似；話說喺周二凌晨，高治仲好神心咁喺個人Twitter留言，話一張佢同蒙利爾嘅改圖，連佢自己都分唔清邊個係自己，間接承認自己好似蒙利爾。唔知係咪因為蒙利爾對曼聯時幫兵工廠先開紀錄，高治就走出嚟認屎認屁呢？如果下場蒙利爾擺烏龍，高治又會唔會講自己同蒙利爾唔似樣呢？</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>