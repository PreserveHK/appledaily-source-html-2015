<html><header><meta charset="utf-8"><title>瑞莎着比堅尼報喜答應男友求婚</title></header><body><h1>瑞莎着比堅尼報喜<br>答應男友求婚</h1><p>憑台灣大熱偶像劇《惡作劇2吻》走紅嘅烏克蘭靚女瑞莎，昨日宣佈喜訊，原來佢要同男友Mike結婚喇﹗<br><br>瑞莎表示男友Mike喺3月3 日出席COACH活動前一日，用Cartier鑽戒求婚成功，當時Mike喺自家頂樓布置玫瑰花海，並於背後台北101大樓見證下，互訂終身。目前瑞莎尚未決定婚期，佢亦表示未有懷孕。<br><br>而昨午瑞莎亦喺facebook報喜，並放上與準夫婿甜蜜度假照，相中呢位索爆準人妻身穿比堅尼騷胸，Mike就露出結實胸肌，瑞莎寫道：「我答應他了﹗﹗」又留言表示：「很謝謝大家的祝福和支持哦﹗」<br><br>據悉Mike前後求婚約20次，就算兩人曾經分手，但男方仍癡癡等候，令瑞莎感動萬分，兩人復合後，瑞莎就答應對方求婚。</p></body></html>