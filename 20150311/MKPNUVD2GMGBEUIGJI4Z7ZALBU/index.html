<html><header><meta charset="utf-8"><title>徐濠縈孖Eason巴黎慶生</title></header><body><h1>徐濠縈孖Eason巴黎慶生</h1><p>徐濠縈（阿徐）、姚晨與李宇春昨日於巴黎欣賞Chanel秋冬時裝騷，阿徐透露Eason幾天前人肉速遞到巴黎為她賀壽，她說：「Eason之前去英國探佢媽咪，搭火車嚟巴黎，我哋去咗食九道菜嘅餐，但係因為太攰，cut咗道菜。之前一家去咗東京慶祝生日，今次過得比較休閒。我同Eason出街時好多中國、香港遊客，俾人狂影，所以都係返酒店。」</p><p>阿徐謂今次會在巴黎逗留一星期，順道睇兩場騷，她說：「我仲要買貨，不過自己都趁下午個空檔買嘢，買咗好少嘢，但係每朝都有去跑步，聽講三月時裝周有馬拉松，希望下次可以參加，嚟緊四月我會參加一個十公里馬拉松賽事。」<br>採訪：顏英儀<br>攝影：陳志嵐</p></body></html>