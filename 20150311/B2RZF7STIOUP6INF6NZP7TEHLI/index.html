<html><header><meta charset="utf-8"><title>中環迷你裙：唔輸真係要還神 - Samantha</title></header><body><h1>中環迷你裙：唔輸真係要還神 - Samantha</h1><p>美國就業數據好得驚人，息魔恐將降臨，港股嚇到腳震震，跌了足足六日。起初不以為然，有股炒就好了，最終噚日近千股挫，五十九隻股創一年新低，Samantha也使盡吃奶的力，才可抵抗地心吸力。<br>港股家陣兩邊不是人，唔輸真係要還神，息魔陰霾資金不敢押注港股，A股雖說指數被點穴，滬深成交仍有六千五百億元人仔，如斯旺場，仲使落嚟炒？<br>今日推介老牌零售股金利來（533），因其資金實力雄厚，銀行存款加上現金超過十二億元，扣除流動負債四億幾元，手上還有七億多現金。金利來連續十二年全年派息，都是中期股息的三倍，若按照傳統，全年股息約廿四仙，息率高達6.7厘。<br>金利來分為兩大業務，走下坡的服裝業務倒退22%至億六元，中港以至東南亞業務齊齊向後褪，主要增長動力來自物業投資和發展，按年增88%至近兩億元，主席曾憲梓剛過完八十一大壽，以現時業務咁簡單來講，賣盤可謂易過借火，在下周業績前夕，該股快突破五十二周新高，可買待好消息跟尾。<br><br>Samantha<br>本欄逢周三、五刊出<br> https://www.facebook.com/stocksamantha </p></body></html>