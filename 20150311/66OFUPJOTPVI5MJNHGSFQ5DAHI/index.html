<html><header><meta charset="utf-8"><title>西環集中營：民建聯政改修訂「靠害」 - 季陶</title></header><body><h1>西環集中營：民建聯政改修訂「靠害」 - 季陶</h1><p>政改第二輪諮詢中，民建聯提交的政改方案修訂版，建議特首候選人在一人一票階段，毋須過半數就可以當選。不少政界中人均認為，民建聯方案無非是封殺白票守尾門方案，但指民建聯建議存在致命問題，若非「靠害」北京，就是只求交差便算。<br>有政界中人指，若落實民建聯的普選方案，「咁香港就永無寧日」，原來他們認為，特首候選人毋須過半數就可以當選，理論上可防止泛民「玩嘢」，用杯葛選舉、白票等方法製造重選，但結果卻會製造嚴重社會撕裂及政治動盪，「你諗諗，如果特首當選人冇過半支持票，又只贏對手三幾百票、甚至去到一個極端情況，只贏對手一票，輸嗰個同佢班支持者會唔會服輸？到時社會又會撕裂成兩大陣營，日鬥夜鬥」。</p><p>特首得票或少過涂謹申</p><p>另一政界人士稱，有關建議就算可防止重選，但若泛民仍動員支持者杯葛選舉、投白票，到時有效票數目必大跌，他以一二年立會超級區議會投票率計算，建制派候選人總得票數約七十八萬票，假設特首選舉建制支持者投票數字與此相近，到時所有泛民支持者不投票，若到時有三名建制派特首候選人，只要有人取得二十多萬票就可以勝出，但如此得票率，卻遠低於涂謹申一二年超級區議會選舉中取得的三十一萬票，「如果日後普選特首得票仲低過立法會議員，呢個特首仲有乜公信力？」<br>周一至周五刊出<br>季陶</p></body></html>