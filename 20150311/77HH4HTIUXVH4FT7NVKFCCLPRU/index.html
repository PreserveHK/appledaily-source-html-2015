<html><header><meta charset="utf-8"><title>港女玩App媾Oppa單身赴韓無有怕</title></header><body><h1>港女玩App媾Oppa<br>單身赴韓無有怕</h1><p>【尋找香港的首爾2】兩次婚姻失敗的前歌手小雪覓得韓籍如意郎君，還讚老公是真正的男人！現在韓風勁吹，不但韓星受追捧，韓男一樣受歡迎，有人甚至無懼危險，用App在網上識韓男！記者：鄒倩婷　攝影：廖達燊　馮嘉文</p><p>大學四年級生Leanna是港韓情緣的主角，在facebook開了專頁「Let's Bibimbap！港韓為食情侶「相拌」日記 비빔밥 커플의 다이어리」分享港女韓男的拍拖趣事，講講兩地的文化差異，還會做代購生意。<br> <br>相比一般的港韓情緣，Leanna這段最特別之處是交友App情緣，她說最初沒有特别去認識韓男，「喺2013年暑假，我想學韓文，但係自己學無人同我練，所以我就download咗個App。」Leanna指韓國有些交友App專給用家學語言，當時她男朋友想學英文，便剛巧在App認識和交流。<br> <br>Leanna指最初大家完全沒想過談戀愛，「大家都未試過異地戀，更要是異國戀，一個香港女仔，一個韓國男仔，夾唔夾得嚟架？」但經過三個月的短訊和視像聊天後，互相產生好感，男朋友更在她生日時示愛，Leanna便決定一個人飛去韓國見真人。<br> <br>她坦言此舉是超級大膽，「我奉勸大家呢個係不良示範，其實當初都好驚，但係我父母都同佢玩過視像，我覺得係我好彩，我識有啲人用同一個方法識韓男，去到韓國，個男仔就帶佢去酒店，等個女仔返香港就飛咗佢。」Leanna認為不要對韓國男生有過份的幻想，以為像韓劇般深情，始終用App識人都很危險。<br> <br>相比韓男和港男，Leanna笑言韓男比較口花花，識o氹女生，「可能佢哋都睇得韓劇太多，會用韓劇好sweet嘅句子嚟o氹你，有時你都唔知係佢自己諗，定喺韓劇學番嚟」，不過就大讚他們很細心，願意幫女生，「可能因為佢哋當過兵，訓練過，會比較有責任心同好識照顧女仔，係自願形式，唔會話幫咗你就話你死港女、公主病。」</p><p>《韓流小貼士》<br>Leanna推介一個叫「Hellotalk」的交友app可以學韓文，附有翻譯功能，方便與韓國人交流。<br> <br>《尋找香港的首爾2》<br>第一集：港男愛化韓妝 造型導師年賺過百萬<br> http://bit.ly/1Cnbfbf <br> <br>第二集：90後做韓星夢碎 爆真人騷造馬黑幕<br> http://bit.ly/1M5vZWJ <br> <br>第三集：Rain裴勇俊貼身翻譯 爆李英愛好鮑魚<br> http://bit.ly/1EnVjo5 <br> <br>第四集：80後遊韓出書 港女作家：韓男花心<br> http://bit.ly/1zS1dYF <br> <br>第五集：韓國人妻唔易做 老公從不做家務<br> http://bit.ly/1FxLVwN <br> <br>第六集：仔女想做韓國人 金媽媽：香港係我嘅根<br> http://bit.ly/1Br64UF </p></body></html>