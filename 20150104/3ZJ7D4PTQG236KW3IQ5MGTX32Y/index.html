<html><header><meta charset="utf-8"><title>體壇拾趣：甜瓜隨時被收「咧」</title></header><body><h1>體壇拾趣：甜瓜隨時被收「咧」</h1><p>講今季NBA爛隊，大家可能諗起76人，其實紐約人都唔係好得幾多，上周五主場對活塞，都以81:97大敗，已經連輸10場，至今只得5場勝仗，都只係多76人1場咁大把。不過睇嚟紐約人都似係決心喺今季繼續爛落去，事關教練費沙賽後就話，考慮安排膝傷缺陣多時嘅前鋒「甜瓜」安東尼（圖），直接今季提早收「咧」，專心養好傷。費沙補充，呢個唔係甜瓜主意，佢仲要同醫療團隊再商量先有最終決定，不過點都好，紐約人今季睇嚟都救唔番。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>