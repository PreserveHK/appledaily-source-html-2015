<html><header><meta charset="utf-8"><title>【壹週刊】暫別浮誇潮流　早春天橋回歸自然 </title></header><body><h1>【壹週刊】暫別浮誇潮流　早春天橋回歸自然 </h1><p>【壹週刊】雖然潮流倒流返去最玩野嘅九十年代，令紅唇、鬆糕鞋同七彩digital print等等浮誇嘅match &amp; mix風格重登時裝舞台。不過，咁極端嘅造型都未必適合大多數人嘅口味，所以唔少設計師間中都會搞啲natural野中和一下。好似啱啱呢個秋 冬，Sarah Burton同Marc Jacobs都有玩大自然主題啦。<br><br>嚟到春季，唔少品牌選擇都回歸自然，暫別浮誇美學，喺大自然攞靈感，玩下啲舒舒服服嘅顏色同圖案，又或者模仿大自然景物嘅texture。<br><br>簡 單啲，就好似Stella McCartney咁玩下印花print；或者好似Gucci咁用蛇皮、animal print；抽象少少就好似Chloe咁，用啲ruffles黎演繹波浪形態；再刁鑽啲就好似LV咁，直接繡啲珊瑚圖案上去；甚至乎係John Galliano呢種立體設計，整到好似個盆栽咁。<br><br>總之，早春嘅時裝，都係清簡啲好。<br> <br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>