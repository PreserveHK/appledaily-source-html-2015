<html><header><meta charset="utf-8"><title>體壇拾趣：拜恩寸林瘋唔執生</title></header><body><h1>體壇拾趣：拜恩寸林瘋唔執生</h1><p>湖人一對後衞拜恩同林書豪嘅不和睇嚟越嚟越嚴重，上周五主場對灰熊又出現矛盾；話說比賽到最後24秒，湖人落後106:107，理應要用犯規戰術，不過林瘋聽教練史葛吩咐想完場前十秒先犯，拜恩就好嬲，直接由籃底衝去中圈附近犯對手後衞干尼；不過輾轉之下，拜恩都係錯失3分追平機會，以106:109輸波。林瘋賽後好無奈就話都係聽教練吩咐，拜恩就暗寸林瘋要識執生，唔係父母講咩都要信晒。唉，林書豪又得罪大佬，喺湖人都好難有立足機會。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>