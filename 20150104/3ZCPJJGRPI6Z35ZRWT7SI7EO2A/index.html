<html><header><meta charset="utf-8"><title>【壹週刊】港人展望2015笑祝齊昕Model夢成真</title></header><body><h1>【壹週刊】港人展望2015<br>笑祝齊昕Model夢成真</h1><p>【壹週刊】新年快樂！係人都話香港人善忘，不過2014年嘅話題人物相信大家唔會咁易忘記嘅。壹仔精心挑選咗17位年度話題人物，包括689、佢嗰女梁齊昕、禿鷹曾偉雄、李思傿、黃之鋒、GEM、小三Ruby、Liddy、周永恒等等，唔知大家又有幾多共鳴呢？<br><br>為測試民意，壹仔派出記者林嘉婷落到尖沙嘴，帶住印有呢17位人物嘅紙牌俾市民抽，睇下喺2015年，佢哋有咩說話想同抽中嘅人物講。有班名為「齊蔭個父親」嘅中學生，就祝齊昕Model夢成真，「你咁靚，想做Model一定做到。」而中學生Floyd就想同689講，「你快啲叫周融返番去英國。」至於呢日出嚟街頭免費送抱抱嘅Gary，就叫阿G.E.M.來年要唱多啲廣東歌。<br><br>唔知大家又有咩想同呢班話題人物講呢？不妨留言同我哋share呀！<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>