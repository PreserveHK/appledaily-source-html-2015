<html><header><meta charset="utf-8"><title>梁景煌手握證據唔怕同王征對質</title></header><body><h1>梁景煌手握證據<br>唔怕同王征對質</h1><p>亞視藝人梁景煌（Tommy）日前大爆曾與亞視主要投資者王征有親密關係之後，一直避見傳媒，昨晨他突然現身機場，準備離開香港，被發現的時候，他一直把玩手上的手機，記者上前追訪，最初Tommy欲轉身離開，一再被截停的Tommy雙眼紅腫，十分疲倦，被問到他跟王征的關係公開後，王征有否跟他聯絡時，他無奈地說：「冇，佢一直都冇聯絡過我。好唔開心，所以借個機會去旅行散心，報道出街之後好多朋友同傳媒都打電話畀我，多謝大家關心。」</p><p>兼職洗碗幫補生計</p><p>有傳王征要求亞視男藝人到nowTV節目代其澄清有關報道，本來較早前婉拒上now的Tommy，聞言後激動搶答說：「去解畫係咪？如果now真係邀請我做我都會考慮。」他更直言不怕跟王征同場當面對質，他說：「我講嘅全部都係事實，亦都有證據證明。」而本報亦得到兩個WhatsApp截圖，可以證實另一亞視男藝員徐丁曾相約他到王征深圳寓所唱歌跳舞表演，Tommy當時稱呼徐丁做徐主任，並詢問徐丁是否相約到大梅沙酒店戶外，徐丁回覆：「不是，是老闆家別墅的戶外。」徐丁更叮囑Tommy自備伴奏音樂，到海邊自娛自樂。<br>匆匆拋下兩句想離開的Tommy，被問到亞視欠薪，他即刻怒火中燒說：「佢哋拖咗我9個月喇，連合約完咗都冇通知。爭我5位數字箒，因為我想生活好啲，所以要兼職洗碗嚟幫補生計。」Tommy最後強調自己是同志，但沒有易服癖。<br></p><p>葉家寶拒評桃色事</p><p>亞視執行董事葉家寶和劉錫賢昨日在尖沙嘴出席記者會，對於王征和梁景煌的桃色糾紛，葉家寶說：「亞洲電視對呢件事唔會有任何評論，但係我認識嘅王生係一個正人君子。」王征是否要求男藝人出席nowTV《娛樂審死官》為其澄清？他說：「未聽到呢個消息，如果係，藝人要同藝員科溝通先。」<br>採訪：藍文浩、魯吉<br>攝影：沈健程</p></body></html>