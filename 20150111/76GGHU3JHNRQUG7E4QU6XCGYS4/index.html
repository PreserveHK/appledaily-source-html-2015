<html><header><meta charset="utf-8"><title>體壇拾趣：爵士兵背框入年度金球</title></header><body><h1>體壇拾趣：爵士兵背框入年度金球</h1><p>No-look pass見得多，但射波唔使望籃框就認真少見。爵士大前鋒卜克（Trevor Booker、紅圈示）上周五作客輸94:99畀雷霆場波，就表演咗呢項絕技。完半場前1分鐘，哥頓希活（Gordon Hayward）開出界外球，企喺顏色地帶外、背住籃框嘅卜克向後一拋，個波輕鬆入網，睇到大家哇哇聲，直頭話呢球係年度金球㖭。卜克賽後就話唔係靠符碌，佢話自己細個已經好鍾意練呢種高難度射波喎。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>