<html><header><meta charset="utf-8"><title>【食在異鄉】西班牙山寨 Gordon Ramsay’s 一個餐8歐羅</title></header><body><h1>【食在異鄉】西班牙山寨 Gordon Ramsay’s 一個餐8歐羅</h1><p>地獄廚神 Gordon Ramsay 個朵響遍天下，今年仲殺到香港開餐廳，自然多咗香港人認識佢。不過要提你，如果去開西班牙旅行，行過見到一間餐廳門外招牌寫上 Gordon Ramsay’s，請不要興奮，也不要忘形，停一停，諗一諗，睇清楚係Gordon Ramsay’s，還是Gordon RaNsay’s。</p><p>唔知係有心定無意，西班牙特納里夫（Tenerife）島上餐廳Gordon Ransay’s 招牌驟睇落十足Gordon Ramsay’s，揭開餐牌卻差天共地，只要7.95歐羅超荀價即可享用三道菜的套餐。連旅遊網站Trip Advisor都曾經搞錯，用上了 Gordon Ramsay’s 之名，評價同樣是天與地，有人大讚平靚平，亦有人直指是島上最差餐廳。<br> <br>「咁 Gordon Ramsay 知唔知呢件事？」<br> <br>梗知！幾千個投訴一早炸爆Ramsay郵箱，4年前早已提告要求餐廳改名，最近終於有結果，結果，敗訴！敗了名聲又賠了訟費，餐廳名字依舊，食客依然被「昆」，替最近官司纏身的Ramsay不值之餘，唯有提提大家咪睇錯招牌。<br><br>記者、攝影：曾冠輝</p></body></html>