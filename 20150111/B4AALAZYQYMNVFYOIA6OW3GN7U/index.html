<html><header><meta charset="utf-8"><title>基層孩子奮鬥10年　告別跨代貧窮</title></header><body><h1>基層孩子奮鬥10年　告別跨代貧窮</h1><p>【本報訊】深水埗有逾6.7萬窮人，10年前，他們是其中之一。王文禮每天「洗樓」執紙皮，替父親洗腎，曾志願當律師伸張正義；陳允沖吃過街市剩菜，被同學嘲笑家貧，但求長大有工做。</p><p>攝影展紀錄成長歷程
</p><p>社區組織協會追訪這群基層兒童的成長歷程，結集成相集《寶貝二》，並舉行攝影展。10年過後，有人輟學打工幫補家計，也有人升讀大學朝夢想進發，告別跨代貧窮。<br>現年21歲的王文禮童年時租住唐樓，每天趁清潔工人收垃圾前，走勻每層樓去執紙皮和鋁罐變賣，「夠10個就有1蚊」，有時也尋獲「寶藏」，「最正係執到玩具」。小學時被同學慫恿加入黑社會，他一口拒絕，更愛打抱不平。雖然中學畢業後升讀不了大學，未能圓律師夢，但仍能忠於自己興趣，當上畫畫導師，現時晚間仍進修，在職業訓練局修讀視覺藝術。<br>父親做保安員，後來患上糖尿病要截肢，也不幸有腎衰竭，一家依靠綜援生活。家中擠滿洗腎水，他自學替父親洗腎，減輕母親辛勞。搬上公屋不久，父親便病逝。「𠵱家睇番當時係命苦，命苦唔係指我自己，係身邊人要受苦」。10年過去，今天兩母子總算脫貧，但他認為，基層向上流的機會越來越少，「身邊有唔少朋友夠18歲就申請公屋，如果（社會）係好，有必要搞到咁？」<br></p><p>同學嘲笑無錢買零食
</p><p>「我以前唔識諗，覺得冇錢咁讀書嚟做乜，不如出嚟（工作）啦」。同樣在深水埗長大的陳允沖，中四輟學，做過運輸、髮廊，沒一份工做得長，也曾經學壞。在成長路上身邊都是低下階層，「冇乜太大發憤力量」。他記得小時候父親沒工做，媽媽要到街市執剩菜，「點解我哋要去到呢個地步？點解其他人餐餐安樂茶飯？」因家窮遭同學嘲笑沒錢買零食，沒錢去玩。<br>年紀漸長，他不想再做邊青，決心脫離損友，「一個人冇上進心，一世都係咁落去冇意思」。他現職廚房學徒，把大部份月薪留作家用，還供姊姊在台灣升讀大學。回看10年前的舊照，「真係天真無邪」，小時想過做警察，惜學歷不夠。今天的他目標一年內升做廚房中工或大工，將來當老闆，「有樣嘢一直想做，就係返去社協，幫助我哋呢個階層嘅小朋友，令佢哋思想唔好咁悲觀，唔好因為窮而自卑，唔好因為俾人嘲笑而覺得自己係一個低微嘅人」。<br>社協2004年出版攝影集《寶貝》，訪問29名基層兒童，喚起社會關注跨代貧窮。10年後社協追訪其中16人，有人從事資訊科技或升讀大學，更有人當全港格仔舖包租婆，其奮鬥經歷再次輯錄成《寶貝二》，並於本月18日至24日在銅鑼灣希慎廣場舉行攝影展。<br>■記者王家文</p></body></html>