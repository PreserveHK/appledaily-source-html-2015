<html><header><meta charset="utf-8"><title>突傳病情有變　表妹代澄清司馬燕留家休養　手機解悶</title></header><body><h1>突傳病情有變　表妹代澄清<br>司馬燕留家休養　手機解悶</h1><p>現年51歲的司馬燕大前年患上胃癌，割胃保命，其間曾康復，但去年病情反覆，身體內臟逐一出現毛病，去年10月再入養和醫院留醫，更曾傳病情告急，但意志堅強的司馬燕在家人支持下再戰勝病魔，去年聖誕前更出院回家，跟至親開P慶祝。昨日又突傳出司馬燕病情有變，但表妹陳麗文（Polly）、好友周美鳳及謝天華先後否認。</p><p>老公陪做檢查</p><p>司馬燕聖誕期間曾在facebook貼出一張全家福照片，相中的她精神不錯，但明顯消瘦，有指她體重僅餘50磅。一向愛熱鬧的司馬燕更於平安夜低調邀了幾名閨蜜返家慶祝，面對一枱美食，她胃口很好，去年底司馬燕接受訪問時曾談及近況：「我OK呀！」中氣十足。在家休息的日子，她也會玩手機解悶，有時看看fb，有時則跟朋友短訊聯絡。由於天氣太凍，她多數足不出戶。記者昨日WhatsApp司馬燕，直至截稿前未見回覆。<br>有報道本月5日司馬燕在老公吳忠義陪同下再進養和檢查，昨日又突傳司馬燕病情有變，情況令人擔心。記者即致電司馬燕表妹Polly求證，她說：「表姐喺屋企休息緊，佢好好，之前報道話佢入院，其實係檢查啫，佢冇嘢，精神好好。」<br></p><p>謝天華：係流料</p><p>好友謝天華昨日也在電話訪問中說：「一個月前我WhatsApp過佢，話我就嚟做老竇喇，佢覆番我，把聲好精神，冇事。大家都知佢之前因為乜嘢事入院，所以都唔突然。但佢之後都返咗屋企啦，希望佢大步檻過。」謝天華其後致電司馬燕好友求證傳聞後再回覆：「啱啱問咗佢朋友，佢話係流料。朋友噚日先至同司馬燕傾完電話，大家畀時間佢好好休息啦。」<br>另一好友周美鳳表示聖誕前曾到馬燕家探訪，她說：「佢精神唔錯，佢當時都話遲啲又要再入院。其實佢成日都出入醫院，好正常，未知農曆年仲去唔去探佢，到時先算。」<br>採訪：劉敏、魯吉</p></body></html>