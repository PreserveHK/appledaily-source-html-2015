<html><header><meta charset="utf-8"><title>入場6日掃35隻大公仔</title></header><body><h1>入場6日掃35隻大公仔</h1><p>【現場直擊】<br>「少年銀神」橫掃歐陸嘉年華攤位遊戲，埋單計數，入場六日共袋走13隻巨型熊公仔、7隻巨型壞蛋獎門人公仔、15隻中型熊公仔以及零星細獎。記者初時半信半疑，但直擊其掟銀過程，確實聞名不如見面。<br>阿寶走到難度最高的攤位「投幣王」旁，即收起笑臉，沉着打量與目標玻璃碟的距離，「啲位轉咗，要重新試」。話音剛落，他已連中兩元，輕鬆抱走巨型熊公仔，引來不少羨慕目光。<br></p><p>太多人贏　職員增難度　
</p><p>雖有「銀神」教路，但掟銀仔講求經驗，對初哥而言還是太難。阿寶帶記者到他認為全場最易玩的攤位「小丑神」，須用網球打倒數米外的小丑骨牌，並按倒下骨牌數量贏取獎品。記者自問眼界一般，玩兩次也符碌贏得大獎，暗自興奮之際，但身旁阿寶早已贏開巷，眼前放着大堆戰利品。不過，獎品質素與遊戲難度掛鈎，這攤位的大獎只獲小型熊公仔。<br>記者還在現場發現另一中年銀神梁先生，他與兒子進場個多小時，未用盡門票附送的20個金幣，已贏取兩隻巨型壞蛋獎門人公仔。他自言是冒險樂園常客，工多藝熟。兩人各贏一次後，攤位職員表示不可再玩。他笑稱「冇所謂啦，再贏都冇手拎」。<br>一般入場人士較少贏特獎。擅長打籃球的黎小姐和周小姐結伴到場，專攻投籃攤位「最強三分波」，花千多元贏得一次大獎，細獎則較多，塞滿背囊。黎說攤位遊戲比想像中難玩，因籃框距離太遠，又爆料「職員話本身冇咁遠，但太多人贏到公仔，所以放遠咗」。<br>另有市民額外兌換200多元代幣，只贏得兩隻細公仔，並直言攤位遊戲難度高，尤其擲代幣及投籃難瞄準，「見到有人好犀利，我嚟感受氣氛，掟到已經開心」。她認為若職員阻礙個別人士獲取獎品不公平，「人哋掟得準，應該有收穫」。<br>■記者袁樂婷</p></body></html>