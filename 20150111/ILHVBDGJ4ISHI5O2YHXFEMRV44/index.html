<html><header><meta charset="utf-8"><title>警力壓抗爭治標不治本</title></header><body><h1>警力壓抗爭治標不治本</h1><p>【拆局】<br>特首梁振英到馬場出席公開活動，遇到市民向他掟雞蛋及高舉「我要真普選」抗議。有政界中人稱，政府在佔領清場後，聲稱一切回復正常，但實際上佔領引爆的民憤未平息，更重要是佔領運動引發一班年輕激進抗爭者將行動長期化，政府只是用警力將他們壓住，而非從改善施政方向化解，只要再出現大規模群眾抗爭，「呢班年輕激進抗爭者就會起帶頭作用」。</p><p>無意循改善施政化解
</p><p>由佔領清場到「鳩嗚」行動，該政界中人直言，政府內部心知肚明，激進抗爭根本未有隨佔領清場結束，反而一班年輕激進抗爭者，已將抗爭長期化、常態化，「但佢哋（政府高層）認為，呢類抗爭只係少數野貓式行動，非主流泛民支持，只要用警力壓住佢哋就得，唔使太重視」，但同時政府及特首卻先後以不同理由，取消落區聽民意，怕被這些少數激進抗爭者追擊，「即係反映佢哋一方面唔重視（激進抗爭者），另一方面又畀人覺得怕咗佢哋，已經好矛盾，亦睇到政府高層嘅鴕鳥心態」。<br>該政界中人不認同政府高層的鴕鳥心態，更加不同意某些政府官員認為，那些激進抗爭者只是少數派，無意從改善施政方向化解，認為政府的態度只會令日後再出現大規模群眾抗爭，變得更激進和對抗性，「政府所認定嘅少數激進抗爭者唔會忽然消失，佢哋等緊下一次佔領出現，到時佢哋就會帶頭去衝，更一發不可收拾」。<br>■記者莫劍弦</p></body></html>