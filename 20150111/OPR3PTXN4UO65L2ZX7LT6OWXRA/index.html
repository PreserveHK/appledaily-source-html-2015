<html><header><meta charset="utf-8"><title>求驗客手記：基尼成Fantasy升值王</title></header><body><h1>求驗客手記：基尼成Fantasy升值王</h1><p>修咸頓右閘尼達利基尼上周五攞咗個獎，佢係半程英超升值最多嘅球員！但呢個獎唔係計現實嘅身價，而係英超官網Fantasy入面嘅價格。佢開季嗰陣只係值5鎊，但踢到第19輪，已經升到上5.9鎊，足足升值咗0.9鎊，價格升幅近兩成；皆因佢未計周日對曼聯場波，已經攞咗86分，得分喺所有後衞之中排第4高。可惜尼達利基尼最近傷咗，所以個價跌咗少少。截至上周六，𠵱家喺Fantasy入面升值得最勁嘅係韋斯咸中場達寧，佢由開季嘅5.5鎊升到6.5鎊。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>