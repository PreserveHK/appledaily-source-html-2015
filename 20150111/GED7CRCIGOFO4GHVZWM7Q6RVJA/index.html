<html><header><meta charset="utf-8"><title>鄭融陪媽遊名店</title></header><body><h1>鄭融陪媽遊名店</h1><p>【銅鑼灣】<br>近月樂壇派成績表，鄭融去年冇乜歌出，成績真係麻麻，唔知係咪掛住拍拖同跑馬拉松呢！所以日前見佢做孝順女陪媽咪喺銅鑼灣行街shopping，就好似好耐冇見咁。佢哋喺名店坊一帶行街，真係可以用雞啄唔斷嚟形容。兩母女行咗入一間舖頭睇衫，鄭融拎起件衫左度右度，媽咪喺側邊畀意見，不過最後都係唔啱心水冇收穫，之後就坐的士離開銅鑼灣。<br>採訪、攝影：畢紹基</p></body></html>