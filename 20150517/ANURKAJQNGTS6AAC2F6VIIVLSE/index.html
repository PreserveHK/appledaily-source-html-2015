<html><header><meta charset="utf-8"><title>感冒未癒　開心玩通頂齊昕揀男友：要鍾意小動物</title></header><body><h1>感冒未癒　開心玩通頂<br>齊昕揀男友：要鍾意小動物</h1><p>特首女兒梁齊昕、傅明憲、郭秀雲及柳俊江等昨晚現身旺角，出席愛護動物協會微電影慈善活動，齊昕再度出巡公開場合成為焦點，一身黑衣及黑超打扮，由公關好友鄭紹康陪同前來，但她姍姍來遲，活動儀式結束才到達。公關表明齊昕不接受訪問，但她樂意同記者傾談，其間有紋有路，對答友善。</p><p>「拍戲都冇諗過」</p><p>早前齊昕曾透露身體不適，現場所見她精神不錯，她表示：「OK，仲有啲感冒，普通病，差啲嚟唔到。」記者問她有沒有其他病，她笑言：「冇，噚晚係friday night，朋友嚟咗屋企搵我，所以冇瞓。」<br>提到特首父親現正外出旅行，問她為何不結伴出發，她表示：「冇，自己有嘢做。」記者問她會否再考慮娛樂圈工作，她表示：「冇，拍戲都冇諗過。」早前她曾聲言娛樂圈複雜，現在會否對人有信心了，她則表示OK。問到她有甚麼大計籌備中，她表示：「冇，全力照顧三隻狗，似湊仔，今晚都要返去湊佢哋，休息唔做嘢，未知道想做咩，be fabulous。」齊昕亦開腔談到感情狀況屬空白，問到她擇偶條件，她表示：「男性同鍾意小動物。」<br>採訪：王連連</p></body></html>