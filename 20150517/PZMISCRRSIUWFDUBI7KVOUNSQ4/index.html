<html><header><meta charset="utf-8"><title>盈盈挺巨肚　樂樂拖女護航</title></header><body><h1>盈盈挺巨肚　樂樂拖女護航</h1><p>已是一女之母的湯盈盈，上月承認再度懷孕，第二胎預產期在9月底，自爆喜歡懷孕感覺的盈盈，雖然肚皮越來越大，但行動依然敏捷，本報前日在銅鑼灣巧遇她攜女錢凱晴（Alyssa）與老公錢嘉樂逛街，她腳踏兩吋高的鬆糕鞋，步履依然輕盈，不過盈盈亦安全至上，全程拖實老公。<br>前晚約黃昏6時，身穿涼爽黑色背心裙的盈盈，手拖老公錢嘉樂在銅鑼灣逛街，而向來愛妻錫女的嘉樂仔更加左右手齊出動，左手拖實老婆，右手拖着寶貝女Alyssa過馬路。拖實爸爸及家傭的Alyssa，全程開心紮紮跳，嘉樂仔及家傭姐姐則不時升高手讓她作狀飛起，不過行了一陣Alyssa便向爸爸撒嬌扭抱，慈父嘉樂仔當然照單全收，之後一行4人齊齊行到利舞臺，估計是到樓上酒樓晚膳。</p><p>傳今胎都是女</p><p>下月30日是盈盈的40歲生日，2012年與嘉樂仔奉子成婚的她三年抱兩，Alyssa剛於3月才滿兩歲，便要準備當姐姐，昨日更有雜誌報道，指盈盈今胎同樣懷B女，即Alyssa快將多個妹妹。<br>採訪、攝影：梁繼光</p></body></html>