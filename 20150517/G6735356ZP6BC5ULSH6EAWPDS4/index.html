<html><header><meta charset="utf-8"><title>建制派以結婚喻袋住先「非范冰冰不娶勢做毒男」</title></header><body><h1>建制派以結婚喻袋住先<br>「非范冰冰不娶勢做毒男」</h1><p>【本報訊】建制派代表出席公聽會撐「袋住先」時，部份言論連建制派議員也說不能認同，如經常批評泛民的培青社主席兼中學教師陳志興，會上以結婚比喻普選，指提名委員會現時是幫市民「揀老婆」，泛民否決政改，猶如「唔畀我娶老婆」，指「如果娶老婆非鍾嘉欣、范冰冰不娶嘅話，我哋就娶唔到老婆，一世做毒男」。</p><p>市民：共產黨成日認親認戚
</p><p>事後經民聯議員梁美芬、民建聯議員何俊賢即表態，表明不認同有建制派人士以「結婚」比喻政改方案，認為兩者不能相提並論。<br>反袋住先的市民賀穎傑，原本想以「我要阿媽幫我揀老婆幾千年都係咁大聯盟」名義出席公聽會，但被主席譚耀宗拒絕，只能以個人名義發言。他以諷刺方式稱成立該大聯盟，是因為覺得金融服務界議員吳亮星發表上述言論「太過有道理」，「可惜譚耀宗話個名唔夠莊重，唔畀我用呢個名，咁係咪吳亮星講嘢唔夠莊重先？我對此表示深切遺憾，予以最強烈譴責」。<br>另一發言市民鍾禮謙則稱，港人不能接受假普選，反駁「即使阿媽幫你揀老婆，你都要認清楚嗰個係咪真係你阿媽先得㗎，中國共產黨成日都亂咁認親認戚」。<br>■記者林俊謙</p></body></html>