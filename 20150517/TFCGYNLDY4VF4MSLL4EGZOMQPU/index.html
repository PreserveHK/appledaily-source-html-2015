<html><header><meta charset="utf-8"><title>張天生：散戶記住「三不」</title></header><body><h1>張天生：散戶記住「三不」</h1><p>在本地最大券商新鴻基打滾27年、第一代股票經紀的香港證券業協會永遠名譽會長張天生，歸納出「三不」，應付今次大時代，就是不要大貪、不要玩身家、不要借孖展。<br>港股五次大時代，在張天生眼裏最慘烈的一次是在剛過去2007至08年的金融海嘯，他說：「1973年同1987年，雖然跌得犀利，但始終玩嘅人唔多。」至於1997至98年，他指，當年政府有入市，反而市民在樓市損失更大。</p><p>見盡無數贏家輸家</p><p>「2007至08年嗰時，好多人輸accumulator！嗰時又多銀行賣，好多人輸。」他解釋：「Accumulator可能平現貨2%，但你可能要日日接，個市唔好都要接，但又賣唔切。」令不少人損手。<br>當年令恒指炒上32000點的，就是港股直通車的消息，令投資者進入瘋狂狀態，張天生說：「同今次滬港通唔同喎，滬港通係雙向，直通車係人哋啲錢流去你個市場，諗真啲，邊會咁唔公平。」<br>經歷過穿着號碼背心的出市員，由用粉筆畫黑板，到改用箱頭筆，以至今日全電腦交易，數十年經紀生涯，張天生見過無數贏家及輸家，他坦言，「見輸多過贏，尤其是與莊家對賭的，輸到走佬，輸到由大老闆變番做經紀嘅都見過。當然做莊嘅發大達亦有存在。」</p><p>目前港股還未升完</p><p>面對今次大時代，他指，今次升市由3月底至4月初開始，有不少資金湧入，其中中資資金入市盲目，「喺佢哋眼裏只有贏，唔知輸。」市場風險大，幸好大市現在有些調整。<br>他認為，香港市場好在由英國殖民地下建立出制度，內地制度相對飄忽，資金自然會進入港股市場，所以認為個股市未升完，不過，他亦建議散戶，「千其唔好借孖展，唔好太貪，亦都唔好買晒（身家），1,000萬身家，買600萬就好。」選擇質素好的企業，以保值為前提，見好要收，若不熟悉，千萬不要投資衍生工具。</p></body></html>