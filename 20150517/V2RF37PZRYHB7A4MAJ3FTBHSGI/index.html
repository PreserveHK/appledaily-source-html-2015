<html><header><meta charset="utf-8"><title>新鮮娛片頭：《美國隊長3》奸角曝光</title></header><body><h1>新鮮娛片頭：<br>《美國隊長3》奸角曝光</h1><p>電影《復仇者聯盟2：奧創紀元》（Avengers：Age of Ultron）喺全球大收之後，Marvel嗱嗱臨開拍《美國隊長》第三集《Captain America: Civil War》，諗住可以再下一城。主角基斯伊雲斯（Chris Evans）呢排就喺亞特蘭大連日為該片趕戲，呢集由美國男星Frank Grillo扮演嘅奸角Crossbones亦係矚目角色之一，昨日Frank亦被拍到同基斯一齊開工，佢個奸角造型亦終於曝光。</p><p>Crossbones戴住頭盔面罩，一身盔甲，仲有對類似機械手，相當重型。至於基斯亦被發現攞住一個武器，不過，個武器就流流哋，睇落似個電筒又似個風扇，可能要靠CG發功，基斯仲打到喺車頂碌來碌去，施嘉莉祖安遜（Scarlett Johansson）扮演黑寡婦亦喺現場拍騎電單車戲份。<br>撰文：多雪花</p></body></html>