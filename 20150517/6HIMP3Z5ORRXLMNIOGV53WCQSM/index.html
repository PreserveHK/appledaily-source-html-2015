<html><header><meta charset="utf-8"><title>男友疑偷食　冷戰一個月朱慧敏延婚期眼濕濕</title></header><body><h1>男友疑偷食　冷戰一個月<br>朱慧敏延婚期眼濕濕</h1><p>朱慧敏（Queenie）與前EO2成員彭懷安（Eddie）拍拖3年幾，今年2月宣佈結婚，但Eddie多次被影到背住女友跟其他女仔玩得好親密，日前再斷正被影到與長腿索女宿一宵，今次似乎玩出火。前晚Queenie與黎諾懿在西環拍攝《愛．回家》時，透露兩人處於冷靜期，並會將婚事延期。</p><p>「唔係第一次發生」</p><p>晚上近10時，Queenie甫抵埗即被傳媒包圍，有工作人員與記者起衝突，Queenie幫助解圍。被問心情？她眼濕濕謂：「其實呢件事（Eddie疑偷食）唔係第一次發生，我想交番畀男方面對傳媒。」接着她埋位開工，表現專業，趁休息空檔再接受訪問。被追問延期結婚？她說：「一定會㗎喇！原本打算年頭，我個人希望延遲。」有否一刻想過不結婚？她猶豫一會說：「𠵱家我答你唔到。」<br>Eddie前晚認衰，在微博寫公開致歉信，但Queenie似乎未「收貨」，認為Eddie要企出嚟面對傳媒，而非逃避。是否感失望？她點點頭，直言為報道徹夜未眠，並透露兩人已有一個月沒有聯絡，但強調不涉及第三者。是否需要時間冷靜？她說：「我絕對要。」不過，Queenie仍讚Eddie是心地善良的好人，選擇繼續相信謂：「佢有同我講話係應酬，但冇講細節，我畀好大自由度佢。我相信人本性善良，有迷失時候，當下有冇做正確判斷？我好信證據，除非有更激嘅相睇到先會信；但中國人社會，身體上接觸都要小心啲囉。」<br>Eddie昨日被傳媒追訪，眼濕濕兼口震震地承諾會檢點：「我一心諗住娶佢，都會如期進行。」他透露長腿索女在卡拉OK認識，只是送對方返屋企，他說：「所有女士真係唔好搵我送返屋企，唔想有不必要誤會，要公眾擔心。」<br>採訪、攝影：梁繼光、吳耀輝 </p></body></html>