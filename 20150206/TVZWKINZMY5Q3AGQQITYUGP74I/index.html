<html><header><meta charset="utf-8"><title>【壹週刊】劏租牌檔好搵教埋點避食環巡查</title></header><body><h1>【壹週刊】劏租牌檔好搵<br>教埋點避食環巡查</h1><p>【壹週刊】長沙灣有劏檔出租，日租一千元，負責人梁小姐不斷向記者推銷檔口有幾正，堅稱檔口有價有市。《壹仔》更親眼見到在現場擺賣瓷碗、瓷碟的租客，向梁小姐要求多租幾日，但梁指對方「遲了」，部份日期出租，要再作安排。<br><br>梁小姐又提醒，如果擺檔期間遇正食環署人員巡查，最好停止收錢做生意，必要時「行開」避風頭，「檔口唔租得俾人，（被發現）成個牌會無咗！」<br><br>雖然《小販條例》第13條列明，攤檔、牌照及攤位證不得分租或轉讓，一旦被揭發分分鐘被釘牌。不過劏檔誘因相當大，事關牌檔每年牌費由四千至六千元不等，以放租一千元一日計算，放租一個星期已經夠俾牌費有餘，其後不論放租定做生意已是「淨袋」。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>