<html><header><meta charset="utf-8"><title>「十福」無罪！ - 陳也</title></header><body><h1>「十福」無罪！ - 陳也</h1><p>娘齊陰在fb一口氣連爆十個f××k，十福無罪，更有弦外之音，齊陰小姐想「忽」的，有機會是下列十項：<br>一，東北發展申訴會中，將學生攔腰撻沙包擲落地的規劃署高級公僕吳××。這個「規劃撻人」咁打得，做硬林鄭男裝版，咁點解唔幫特首撻蛋！<br>二，蘇文大學校長。搞衰晒淘寶網個朵，影衰偶像馬雲！係呀，齊陰小姐想媾馬老闆，so what！<br>三，環球時報，福佢！一直冇提過齊陰小姑娘。<br>四，雙學男神！竟然冇個欣賞梁家千金！<br>五，龍蝦，我要真龍蝦，禮賓府那隻，是假死臭的！<br>六，藍絲！老實講，個個都樣衰過榴槤乜乜乜！<br>七，所有局長！畫公仔畫出腸，這些老坑眼望望，冇個幫得手。唯有等齊陰小姐我，出招「幫港女出聲」！<br>八，建制派。三個字：賤！<br>九，習大大！佢個樣，真係好Q太監！<br>十，路姆西！自己老竇自己f××k，各位，我娘齊陰講得出做得到！你懂的！</p></body></html>