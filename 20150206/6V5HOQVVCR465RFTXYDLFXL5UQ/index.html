<html><header><meta charset="utf-8"><title>求驗客手記：紅軍英足盃贏得險</title></header><body><h1>求驗客手記：紅軍英足盃贏得險</h1><p>最後一張英足盃十六強入場券由利物浦拎到。周三英足盃第四圈重賽，紅軍作客保頓有驚無險晉級，靠史達寧同菲臘比古天奴分別喺八十六同九十一分鐘建功，以2:1反勝對手。呢場亦係隊長謝拉特第七百場代表紅軍披甲嘅比賽，繼續向佢最後溫布萊美夢進發。<br>謝拉特踢埋今季就會告別利物浦，今季要爭英超就冇乜機會，但如果臨走前可以喺溫布萊，贏番個英足盃冠軍都係非常有意思。謝四今場波着住對特別版波砵出戰，但佢同成隊波表現唔算太出色，仲俾保頓由老將古莊臣射入十二碼先開紀錄，到完場前先連入兩球戲劇性反勝，晉級後會喺十六強作客對水晶宮。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>