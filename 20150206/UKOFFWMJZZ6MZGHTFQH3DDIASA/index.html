<html><header><meta charset="utf-8"><title>求驗客手記：連儂似人質累攝記被炒</title></header><body><h1>求驗客手記：連儂似人質累攝記被炒</h1><p>呢期啲國際新聞，見得最多嘅就係恐怖分子點脅持或者處決人質，真係睇到我求大俠心都寒埋，諗住睇體育新聞睇番啲有活力同激情啲嘅，點知……啋！見到剛外借到愛華頓嘅熱刺翼鋒艾朗連儂，着住新球衣影嘅相，佢個樣真係慘過被脅持（圖）；而且仲因為咁，佢可能累到幫佢影相嘅彼德拜恩（Peter Byrne）冇咗份工！皆因當艾朗連儂呢輯轉會相成為網絡熱話後，「拖肥」嘅領隊馬天尼斯就話：「令到佢笑係攝影師嘅工作，所以我會換咗個攝影師。」呢位西班牙籍教頭仲話，覺得艾朗連儂個表情唔係慘，而係一臉認真，而艾朗連儂融入球隊亦冇問題，更加有機會喺周六嘅默西賽德打吡上陣。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>