<html><header><meta charset="utf-8"><title>【外星圖寶】貓咪互睥</title></header><body><h1>【外星圖寶】貓咪互睥</h1><p>日本有好多明星貓，近來當紅嘅就係日劇《貓侍》入面嘅白貓玉之丞。呢套劇近排拍咗第二套電影版，前日玉之丞俾男主角北村一輝抱住喺東京宣傳，點知大會請咗主題樂園「日光江戶村」隻吉祥物武士貓（圖右）做嘉賓，但玉之丞見到隻A貨假貓，竟然怒睥對方，好搞笑。</p></body></html>