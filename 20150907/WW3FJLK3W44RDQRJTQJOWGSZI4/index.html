<html><header><meta charset="utf-8"><title>旼赫餵港Fans食口水尾</title></header><body><h1>旼赫餵港Fans食口水尾</h1><p>韓國男團BTOB昨午於觀塘apm出席活動，雖然遲了一個小時、於4時才正式開始，不過在場800名粉絲依然不介意，一見到以白馬王子look出場的七子即瘋狂尖叫。成員先逐一打招呼，之後請粉絲上台玩遊戲，當中旼赫好識搞氣氛，當要他餵粉絲食朱古力時，他就整蠱粉絲，伸手餵又突然縮手，最後更自己咬了一啖，剩低一半餵粉絲，粉絲對於有得食Oppa口水尾都感到意外。<br>因拍攝韓劇《Who Are You-學校2015》而爆紅的陸星材亦不輸蝕，拖實粉絲手玩擔遮漫步，其他成員亦跟粉絲挨膊頭、抱抱、摸頭等。之後BTOB又唱又跳五首歌，將現場變成迷你演唱會，陸星材更走落台親近粉絲。接受訪問時，提到陸星材將拍新劇《村莊》，他表示：「不可以公開講太多，只能透露會飾演一名可愛的警察。」另外，BTOB將於11月27日來港，於亞博館舉行首個演唱會。<br>採訪：梁婉霞<br>攝影：仇志德</p></body></html>