<html><header><meta charset="utf-8"><title>趣趣地：「魔獸」首場正選即中三元</title></header><body><h1>趣趣地：「魔獸」首場正選即中三元</h1><p>乜嘢叫做老而彌堅？睇魔獸杜奧巴（圖）就知！37歲嘅杜奧巴喺上周六第二次為蒙特利爾衝擊上陣兼首次正選披甲，就連中三元，協助球隊喺美職聯主場以4:3擊敗芝加哥火燄。魔獸仲成為咗首名喺美職聯上陣兩場，就可以大演帽子戲法嘅球員，佢賽後好識做，話呢場波所獲得嘅最佳球員應該頒畀替佢打氣嘅球迷，至於球隊表現，佢好老實咁話：「仲有進步空間。」</p></body></html>