<html><header><meta charset="utf-8"><title>阿倫志偉拉馬頭黐旺氣</title></header><body><h1>阿倫志偉拉馬頭黐旺氣</h1><p>馬迷唞暑完畢，昨日趁馬季開鑼都入場湊熱鬧，譚詠麟（阿倫）、曾志偉、林子聰和黃夏蕙等現身沙田馬場。百億富豪馬主兼慈善家顧明均的馬匹「正藍旗」昨出賽摘冠，馬主邀老友阿倫及志偉拉頭馬沾旺氣，上穿黃恤衫襯彩藍西裝的阿倫，顏色與「正藍旗」騎師韋達綵衣顏色撞到正，認真巧合。<br>夏蕙姨則自爆帶了一到兩萬入場落注，她說：「當做善事，我試過一場馬贏二十幾萬，要靠運氣同彩數。」肥仔聰入場即撳機，他說：「之前個幾月我人生冇意義，馬季唞暑，今日諗住投注一、兩千。」肥仔聰又表示稍後會籌備一部以足球為題材的電影，會由張繼聰主演：「部戲唔係《少林足球》延續，但講足球熱。」<br>採訪：張俊銘</p></body></html>