<html><header><meta charset="utf-8"><title>【馮仁昭四圍超】杜德偉被勸咪着波點底</title></header><body><h1>【馮仁昭四圍超】<br>杜德偉被勸咪着波點底</h1><p>呂方喺紅館開兩場演唱會，前晚尾場，嘉賓一樣係汪明荃同徐小鳳。小鳳姐喺台上講笑話講足20分鐘，又笑台下睇騷嘅杜德偉（小圖），叫佢千祈唔好着波點底褲，仲話唔敢想像個畫面。完騷後，問番呂方頭場有觀眾大嗌佢舊愛鄭裕玲（嘟嘟）個名，搞到有啲火件事，佢話其實自己唔介意：「都咁多年啦，去美加登台都慣咗。」 <br>撰文：馮仁昭</p></body></html>