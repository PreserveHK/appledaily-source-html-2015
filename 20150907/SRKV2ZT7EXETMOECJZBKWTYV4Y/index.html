<html><header><meta charset="utf-8"><title>超蕸主席身份帶頭捐款</title></header><body><h1>超蕸主席身份帶頭捐款</h1><p>賭王二房女兒何超蕸昨日以東華三院主席身份，與楊千嬅及王賢誌到九龍灣出席「東華三院月捐計劃啟動禮」，超蕸在場積極呼籲市民參加每月定期捐款計劃，千嬅就希望下次有機會帶同三歲兒子Torres參與賣旗活動。<br>千嬅透露囝囝開始念幼稚園低班，開學時有點害怕，但很快結識了新同學，現在很愛上學。問到Torres有否讚女同學靚女？千嬅笑說：「冇喎，佢覺得媽咪好靚，不過啲同學問我點解可以縮喺電視入面，我答佢因為我識唱歌。」千嬅又爆Torres很多說話都懂得講，更會講一些不應該講的話：「我唔買玩具畀佢，佢就話：『你好孤寒，唔買玩具畀我』，都唔知喺邊度學番嚟，佢喺屋企同學校係兩個人，完全係雙面人。」<br>採訪、攝影：黃曉妍</p></body></html>