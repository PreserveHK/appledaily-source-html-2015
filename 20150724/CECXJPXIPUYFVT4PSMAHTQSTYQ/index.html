<html><header><meta charset="utf-8"><title>馮仁昭四圍超：咀完Baby師妹　王宗堯：了解中 - 馮仁昭</title></header><body><h1>馮仁昭四圍超：<br>咀完Baby師妹　王宗堯：了解中 - 馮仁昭</h1><p>王宗堯入行超過10年，直到上年港視劇《選戰》播出先被封為男神，廣告同電影接唔停，最近連書都出埋。事業得意，愛情都有着落，啱啱佢就俾雜誌影到攬住長髮索女喺街頭啜啜，而個女仔原來叫陳詩雅（Sarah），係熊黛林經理人Kim模特兒公司旗下嘅model。</p><p>新車管接送</p><p>今年27歲嘅Sarah入行7年，當年挾楊穎（Angelababy）師妹之名入行，雖然工作量唔少，拍過好多電視廣告，但就一直冇代表作，估唔到最近成功俘虜咗男神嘅心。報道話當晚王宗堯揸住落地個幾月、價值50萬嘅新車，由大坑送Sarah到銅鑼灣搵朋友食飯，轉頭再送埋Sarah返將軍澳村屋企，臨走前王宗堯仲一手將Sarah攬入懷，咀咗一陣先好依依不捨咁離開。<br>噚日馮仁昭搵過王宗堯，佢透過WhatsApp回覆話：「目前沒有太多可以說，所以唔回應住喇！多謝關心！」記者追問佢係咪即係同Sarah發展中？佢就好似有啲怕羞咁話：「認識很久的朋友……了解中！」<br>撰文：馮仁昭</p></body></html>