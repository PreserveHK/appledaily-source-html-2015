<html><header><meta charset="utf-8"><title>【扮靚籽】每個女人總要有的兩三件</title></header><body><h1>【扮靚籽】每個女人總要有的兩三件</h1><p>泳衣，同飲衫或見工suit唔同，不是一件就可以走天涯的。<br>同樣是落水，對女人嚟講去泳池操水、出海遊船河同去沙灘曬太陽已經是三個完全不一樣的活動！<br>所以，泳衣不可少，每個女人最少都要有兩三件。</p><p>去泳池操水：</p><p>講明係「操」，即是運動的一種，最好揀一件頭的，因為三點式又驚人睥又練唔到水，深藍泳隊款又驚人以為你好勁，所以今期選了一件入膊款，肚位的紗布有透視效果，丁點懷舊風設計反而令黑色泳衣不再老正，very good！</p><p>出海遊船河：
</p><p>彩色三點式，綁帶款令人感覺較輕盈，黑底Aloha花感覺青春得來不會太noisy，因為唔係成日落水又是半室內，加件白tee遮肥之餘令比堅尼若隱若現更性感。另外一套三件，三點式加多件衫仔的款式亦好啱遊船河，因為在船上成日坐，摺埋的肚腩位最好有件衫仔遮一遮啦！</p><p>去沙灘曬太陽</p><p>都係三點式，不過在陽光底下可以選較鮮色的單色系列，今次唔加tee加返條花碌碌褲仔，因為喺沙灘多數周圍走，打吓沙灘波坐喺地下傾計玩沙，加條褲仔就不怕下身大動作。當然調番轉鍾意pattern比堅尼加淨色褲仔一樣得，不過沙灘始終建議簡單款，間條就是永遠唔會out的選擇啦！<br><br>記者：容慧心<br><br>(a) Swim &amp; FitnessSwim &amp; FitnessSwim &amp; fitness  灣仔莊士敦道176D<br>(b) O’neil 中環擺花街52-60號地下5號舖<br>(c) Chasney Beauty  銅鑼灣霎東街51A號地下<br>(d) Jack Wills  銅鑼灣禮頓道 77 號禮頓中心G15號舖</p></body></html>