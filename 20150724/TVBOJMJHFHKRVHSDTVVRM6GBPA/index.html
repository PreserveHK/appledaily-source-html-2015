<html><header><meta charset="utf-8"><title>【首爾直擊】夢想實現！月入一萬儲三千？</title></header><body><h1>【首爾直擊】<br>夢想實現！月入一萬儲三千？</h1><p>【尋找首爾的香港】「香港真係太壓迫，結果係香港唔要我，唔係我唔返去！」在韓國住了五年的Don Wong是逃港族的一員，最初以導遊身份留韓，後來開始接到繙譯、寫書、幫新聞社拍片等工作，與台灣女朋友合注了《旅居首爾才知道的70件事》。<br>記者：鄒倩婷<br>攝影：朱家駿</p><p>阿Don作為自由工作者，笑言在韓國賺了生活，「唔使使好多錢，生活唔係好奢華，算ok啦。」何為「ok」的生活？阿Don指韓國普遍大學畢業生，月薪都由150至200萬韓圜起，所以基本月賺150萬韓圜，即約$10,000已算不錯。計計數，韓國屋租比香港便宜，以上集介紹過的一房單位為例，保證金$35,000，月租只需$2,450，在香港連劏房都租不到。而當地生活費亦相對便宜，咖啡比香港便宜一半，仍有$10、$20的車仔檔美食供選擇，食韓燒、炸雞都比香港便宜一半，預每月約$4,000生活費算不錯了，再加$200電話費，總額都不超過$7,000，或許實現到月儲$3,000的夢想。阿Don指最開心是可以逃離香港急趕的生活，「原來我有得揀，可以得閒睇書、睇戲、寫嘢，仲有機會出去行公園坐草地，香港連草地都唔坐得。」<br> <br>阿Don愛上韓國是因為02年看了電影《我的野蠻女友》，自始夢想可以到韓國生活。十年前，在人人讀日文的年代，他選擇讀韓文，即使畢業考到入境處，也為入韓國公司，減薪放棄鐵飯碗。不過，他直言當年沒有對韓國幻想太多，「以前啲韓劇無咁fancy，啲男女主角係生cancer，唔似都敏俊，靚仔靚女，個個幾百歲命，屋企超級有錢。」阿Don明知道人在異鄉一定要捱，尤其在半工讀時期，「嗰時讀書都好窮，要喺大學canteen洗碗，幫人倒垃圾、清廚餘，仲為咗慳錢，住過考試院，即係韓國嘅劏房。」五年來努力增值，現時已經搬到弘大的一房單位。</p><p>雖然阿Don會掛念香港，但始終受不了香港生活，他說，「香港人有一個固定嘅玩法，努力讀書、畢業、儲錢、買樓、結婚、生仔、買車、去旅行，韓國畀我跳出香港壓迫嘅環境，過另類生活。」他坦言未必長留韓國，因為女朋友是台灣人，或許會選擇去台灣生活，但始終不會考慮回香港，「唔係我唔考慮香港，而係香港嘅路放棄我哋。」<br> <br>小貼士：香港人喜歡在韓國叫炸雞外賣速遞，但講地址時要留意一點，韓國政府去年推行新地址政策，連韓國人也不習慣，因此叫炸雞時記得準備舊地址，否則會被人掛線。<br> <br>想住在韓國，還可以做打工仔，不過出名壓力大，下星期一介紹去年到韓國工作假期的Joyce，細說港人在韓打工的故事。<br> <br>《尋找首爾的香港》<br>第一集：人生兩遇沙士 韓牌消毒劑靠唔住<br> http://bit.ly/1MlzXNo <br> <br>第二集：17萬開民宿 四個月回本咁筍？<br> http://bit.ly/1TP72CD <br> <br>第三集：韓劏房月租二千 地下室有蟲敢唔敢住？<br> http://bit.ly/1KlYgaT  </p></body></html>