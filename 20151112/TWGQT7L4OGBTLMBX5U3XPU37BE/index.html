<html><header><meta charset="utf-8"><title>甘老太轉軚撐次子：唔跟佢跟邊個</title></header><body><h1>甘老太轉軚撐次子：唔跟佢跟邊個</h1><p>【本報訊】「好勝、小器、欺善怕惡」85歲的甘老太麥少珍3年前接受本報專訪時，曾力數次子甘琨禮不是，力撐大仔甘健成。但甘老太昨日立場大轉，由次子安排出席記者會。略見疲態的甘老太在次子及孫兒提點下，以不完整的語句、斷斷續續批評大仔一方的各種不是，包括大新抱唔見人、孫兒呃她錢及禁錮她。甘老太木無表情道出轉軚原因：「大仔已經唔喺度，我唔跟佢（次子）跟邊個。」<br>甘琨禮昨午先在中環鏞記見傳媒講判決感受，至記者會尾聲，甘老太在次子及一對孫兒陪同下現身。身穿紅衣的她略顯疲倦，神情哀傷，被問及心情如何時，她一度傷心落淚，沒有回應任何問題。<br>甘健成一方則在下午於天后甘飯館見記者，長子甘崇軒指今年初嫲嫲生病，二叔安排私家看護照顧嫲嫲，自此與家人都難與嫲嫲見面，連致電慰問都被攔阻。他指嫲嫲記憶衰退，連大仔甘健成也忘記。</p><p>兒孫不斷耳邊提點</p><p>至晚上約7時，次子再安排記者會，讓甘老太親述轉軚原因：「我得一個仔咋𠵱家，我唔跟佢跟邊個，佢（次子）一路好乖仔。」在旁次子說「多謝你」，並接力交代母親去年底因被車撞倒及血糖低入院，但無人照顧；又指母親向他道歉：「仔，我怪錯咗你。」<br>及後，坐在甘老太兩旁的次子與孫兒甘連宏，輪流在耳邊提點她講感受，包括「鏞記執笠，你係咪鍾意呢個答案」、「你過去畀佢（甘崇軒）呃，你咪講下囉」。甘老太在二人通水下，交代大新抱如何少有來往、她「唔鍾意鏞記執笠」。當甘老太講述甘崇軒曾上她辦公室要她簽過數紙時，甘連宏再提醒「個孫有冇鎖住你？」甘老太聽罷說：「鎖住我。」<br>次子女兒甘蕎因指，嫲嫲因日久見人心後承認錯怪父親，又澄清嫲嫲沒患老人癡呆症。甘連宏強調「呢個家庭事（鏞記）嘅法官只有一個老人家，就係我阿嫲」。甘老太3年前批評她兩姊弟「睇住佢大，睇住佢壞」，但昨讚二人「乖孫」。大仔一方的甘崇軒昨晚解釋當日要求嫲嫲簽過數紙是替她交政府費用，弟崇轅則指去年母親節、嫲嫲生日也有慶祝，並向記者提供相片，嫲嫲兩度入院也是由他召救護車，全有紀錄，一家問心無愧，對得住天地。<br>■記者楊思雅、陸羽平、黃幗慧</p></body></html>