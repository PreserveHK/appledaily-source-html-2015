<html><header><meta charset="utf-8"><title>咁啱又叫Grace　仲要係人妻林雅詩討伐豬扒小三</title></header><body><h1>咁啱又叫Grace　仲要係人妻<br>林雅詩討伐豬扒小三</h1><p>現年37歲的性感女星林雅詩（Grace）於05年與拍拖三年的溫文英奉子成婚，育有一子。不過林雅詩最近復出娛樂圈，並推出性感寫真，昨日有周刊爆料指溫文英出動「綿羊仔」接載「扒版姜麗文」去廟街大牌檔食飯。飯後兩人燃起慾火，溫文英送女方返將軍澳屋企，當街攬啜打茄輪，擺明背妻偷食。</p><p>貼相尋人</p><p>林雅詩昨日在fb貼相貼文欲找出疑似第三者，她寫着：「我要搵嘅人是佢，大家認識的請告訴我，佢搶我老公唔緊要，唔好再騷擾我同我小朋友。」昨日有讀者爆料指「扒版姜麗文」英文名巧合地與林雅詩一樣叫Grace，在Grace的fb發現原來她已婚兼育有一個小朋友，不時在網上大晒一家三口合照，但被爆疑做第三者後，Grace的賬戶即刪掉。而林雅詩當然好嬲，她接受周刊訪問時爆喊謂：「估唔到老公搵件咁嘅嘢！我之前嘗試過挽回，但我相信今次很難囉。」決絕離婚的林雅詩昨日在電話中說：「多謝大家關心，我都需要時間去消化同了解件事，希望大家畀啲空間我去處理。」<br>林雅詩雖然家住千萬獨立屋，但原來只是表面風光，她多次被發現𠝹手。有指林雅詩與老公已分房瞓五年，溫文英更會放動物屍體和請泰國佛牌回家，除替兒子交學費外，每月只會給五千元家用，其後林雅詩發脾氣才加至一萬元。有指溫文英疑擔心被分身家，所以一直保持夫妻之名，林雅詩昨日在fb狂呻：「當大家覺得我犯賤，老公有錢又錫我，點解仲要返出嚟拍寫真？有啲人仲話我攞我老公博宣傳，我老公好慘。現在真相大白，我忍咗咁內（耐）。」<br>採訪：唐琛悠</p></body></html>