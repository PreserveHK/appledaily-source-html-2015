<html><header><meta charset="utf-8"><title>馮仁昭四圍超：童愛玲囝囝俾女圍 - 馮仁昭</title></header><body><h1>馮仁昭四圍超：<br>童愛玲囝囝俾女圍 - 馮仁昭</h1><p>童愛玲噚日喺中環出席美容產品活動，佢話囝囝升上中學多咗測驗：「佢返完學都已經好攰，所以我將個時間掉轉，安排佢朝早先溫書。」童愛玲又話囝囝身邊多咗女同學：「以前啲女同學成日蝦佢，𠵱家就會同佢玩，早幾日佢仲同我講同成班女同學食飯。」怕唔怕囝囝太早拍拖？佢就覺得係好事，因為女士係男士上進嘅動力。</p></body></html>