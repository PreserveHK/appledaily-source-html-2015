<html><header><meta charset="utf-8"><title>中環在線：「爆咪姐」平租威院宿舍租金隨時低沙田市價一半 - 李華華</title></header><body><h1>中環在線：「爆咪姐」平租威院宿舍<br>租金隨時低沙田市價一半 - 李華華</h1><p>當年在特首梁振英嘅參選大會中大叫「支持CY」，因而獲得「爆咪姐」稱號的前傳媒高層潘麗瓊，自從該次「傾情演出」後，甚少踏足政壇。近日潘麗瓊竟向財金界進發，話說本港潮流資訊網站Hypebeast噚日喺港交所（388）上載初步招股文件，打算在創業板上市，潘麗瓊為Hypebeast獻出佢嘅「第一次」，擔任公司獨立非執董，職責喺「就策略、表現、資源及操守準則提供獨立判斷」喎。<br>不過，引起華華注意的喺，潘麗瓊在招股文件中申報的地址竟然喺「沙田威爾斯親王醫院」。據華華所知，潘麗瓊老公都係傳媒人，點解一家人無情情會住醫院？華華明查暗訪，發現潘麗瓊所住嘅，其實係政府產業署嘅出租宿舍嚟嘅。<br>政府產業署不定期會推出政府物業喺市場招租，唔少係用唔晒嘅政府宿舍，大部份為80年代、甚至60年代建築物，雖然有時位置吊腳，或者毗鄰醫院，但最緊要一個字──平！仲間隔出名闊落，如果留心，有時都搵到筍貨。</p><p>租約完無優先權續租</p><p>以威爾斯親王醫院E座宿舍為例，目前一個可供出租單位，8樓C室，建築面積大約2,130呎，實用面積有成2,048方呎，實用率高達96%，「完勝」一般新落成的豪宅，月租僅3.08萬，實用呎租大約14.5元，等同沙田區「五折」價錢。不過，雖然平租，但聽聞兩年租約期完咗後，政府會將單位重新上載到政府產業署招租，租客未必有優先權租返單位，隨時有被「踢走」風險㗎。<br><br>李華華<br>mailto:LiWaWa@AppleDaily.com</p></body></html>