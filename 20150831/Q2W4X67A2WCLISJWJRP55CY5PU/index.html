<html><header><meta charset="utf-8"><title>君如諗清楚先加場</title></header><body><h1>君如諗清楚先加場</h1><p>黃秋生、吳君如、甄詠蓓和潘燦良合演的舞台劇《狂揪夫妻》公演22場，昨日在香港演藝學院圓滿結束，處女踏台板的吳君如過足戲癮，每晚台上又喊又打，還要講粗口，令她心力交瘁，坦言若加場的話，要再三考慮，她說：「其實做呢套劇好辛苦，未感到好滿足，因為重新認識呢個舞台，重演做唔做，真係唔知。同埋我之後安排咗工作，主要係要做番個阿媽，好耐冇湊女，就算坐喺屋企，個靈魂都唔喺度，係咁諗住個角色，我已經𠱁個女話之後會陪佢返學、做功課。」秋生給吳君如95分，他在台上說：「睇住君如進步，由迷惑到緊張，認真然後突破，整個過程好難得，好似帶佢一次太空漫遊咁。」秋生表示會考慮加場或重演，之後再傾巡迴演出。<br>採訪：王連連<br>攝影：陳俊強</p></body></html>