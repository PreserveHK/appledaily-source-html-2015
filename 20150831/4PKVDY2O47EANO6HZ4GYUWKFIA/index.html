<html><header><meta charset="utf-8"><title>張嘉兒下月嫁人　茵媺為準新娘「加冕」</title></header><body><h1>張嘉兒下月嫁人　茵媺為準新娘「加冕」</h1><p><br>張嘉兒下個月與未婚夫Nate拉埋天窗，而咁啱曹敏莉下月2號生日，所以佢哋一班港姐嘅好姊妹，前晚就為兩人搞咗個生日加婚前party，出席者包括陳茵媺（Aimee）、朱凱婷、李潔瑩、戚黛黛同周美欣，昨日張嘉兒仲喺微博貼咗好多張相。<br><br>相中佢哋玩得好開心，其中一張仲係Aimee幫張嘉兒加冕戴「后冠」，睇真啲，其實個后冠係一副大眼鏡嚟0架，張嘉兒仲掛住彩帶，拎住紮花好開心咁接受加冕，佢留言表示：「點解你哋可以對我咁好嘅，還在感動中. I don't know how to express how grateful &amp; blessed I m to be receiving so much love. I m officially the happiest bride to be!」<br></p></body></html>