<html><header><meta charset="utf-8"><title>憂囡囡俾功課壓死羅敏莊陪女泰國升學</title></header><body><h1>憂囡囡俾功課壓死<br>羅敏莊陪女泰國升學</h1><p>提起香港的教育制度，香港人無不搖頭嘆息！不少家長都要提早計劃子女的教育路，甚至送子女到外國讀書。昨日帶同女兒陳禛出席港台在馬鞍山廣場舉辦「國際兒童嘉年華」的陳國邦和羅敏莊（Mimi）亦是其中之一，Mimi表示擔心女兒的升學問題，計劃安排陳禛到泰國升學，藉此希望換取女兒一個開心快樂的童年。<br>Mimi和囡囡悉心打扮，以母女裝現身，相當搶眼，Mimi表示囡囡今年升讀K1，但她未有特別報讀九龍塘的名校，她說：「喺屋企樓下屋苑讀幼稚園，好方便，冇話特登去其他地方讀，咁細個最緊要讀得開心，知道再升上去，有啲主流學校，每日有十幾樣功課要做，我讀書時候都未試過，做功課要做到11、12點，都唔明點解𠵱家會變成咁，如果有選擇都想畀佢讀國際學校，但係未必喺香港讀，會揀第二個地方，去泰國囉！」</p><p>預計港泰兩邊飛</p><p>Mimi講起囡囡升學大計時一臉認真，她解釋說：「因為距離香港近，但係最近泰國爆炸事件，可能會再考慮清楚，身邊人都會覺得奇怪，朋友會覺得揀英國，但係我覺得近香港可以我隨時飛返香港做嘢，好方便。」<br>原來Mimi已經有全盤計劃，她說：「係打算小一讀，所以𠵱家要計劃，我好鍾意泰國人好和善，好有好感，一路睇好呢個地方，唔希望再有爆炸事件發生，係個別嘅悲劇。」Mimi送女兒到泰國讀書，陳國邦又有何想法？Mimi說：「一早同老公有共識，我哋兩公婆感情好，唔想因小朋友學業嗌交，所以有關於女嘅嘢會坐低一齊慢慢傾。」<br>另外，Soler成員Dino的太太下月開刀產子，他表示大仔升讀K1很喜歡上學，亦很期待弟弟的來臨，他說：「太太喺瑪麗醫院開刀，因為第一胎大仔頭太大，今次細佬再大啲，醫生都係建議開刀。」<br>採訪、攝影：馬建華</p></body></html>