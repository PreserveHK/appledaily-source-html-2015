<html><header><meta charset="utf-8"><title>【馮仁昭四圍超】連詩雅估電話有錢分</title></header><body><h1>【馮仁昭四圍超】<br>連詩雅估電話有錢分</h1><p>連詩雅、盧凱彤噚日喺將軍澳出席音樂會，連詩雅透露早前為新歌宣傳，凡估中佢電話號碼嘅參加者，就可以獲得5,000蚊現金獎，連詩雅表示電話號碼由公司安排，所以佢同屋企人都唔知。對於舉行呢個音樂會嘅商場，早排發生冧假天花壓傷市民事件，連詩雅話：「有留意呢單新聞，應該係個別事件，陣間唱歌會小心啲，不過都安全嘅。」<br>撰文：馮仁昭</p></body></html>