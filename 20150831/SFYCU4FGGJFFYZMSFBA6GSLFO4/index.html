<html><header><meta charset="utf-8"><title>賽後有古講：皇馬大炒C朗冇波入 - 青蛙仔</title></header><body><h1>賽後有古講：<br>皇馬大炒C朗冇波入 - 青蛙仔</h1><p>皇家馬德里上周六在西甲主場大炒貝迪斯5:0，打開今季聯賽勝門，但基斯坦奴朗拿度（C朗）卻非常「陰公豬」，皆因五個入球均與他無關，並被各入兩球的加里夫巴利及占士洛迪古斯搶盡風頭。<br>在開鑼戰作客升班馬希杭被悶和0:0的皇馬，今周返主場鬥貝迪斯即霸氣重現，開賽僅94秒就由巴利打破缺口；戰至39分鐘，復任正選的占士建功，助皇馬領先至2:0。換邊後皇馬繼續施壓，並於47分鐘由賓施馬接應巴利妙傳射成3:0；三分鐘後占士禁區內打倒掛，將比數改寫成4:0；完場前一分鐘巴利為皇馬埋齋，最終銀河艦隊大勝5:0。</p><p>華美倫為巴塞奠勝</p><p>C朗上季破紀錄為皇馬入61球，但今季踢了兩場卻未有入球，霸氣盡失；這名心高氣傲的葡萄牙球王，眼見隊友巴利及占士領皇馬大勝，肯定不是味兒。但皇馬教練賓尼迪斯賽後讚賞C朗：「巴利表現得很好，占士及基斯坦奴亦一樣。」另外，有指C朗豪花兩萬鎊製造自己的蠟像放在家中，多少反映了其自戀性格。<br>至於皇馬的死敵巴塞隆拿則繼續小勝，主場對馬拉加由「玻璃人」華美倫於73分鐘攻入致勝球，連續兩場聯賽贏1:0。今仗病癒復任正選的尼馬，則否認會由巴塞過檔曼聯。<br>文：青蛙仔</p></body></html>