<html><header><meta charset="utf-8"><title>體壇拾趣：韋斯投馬刺組豪華內線</title></header><body><h1>體壇拾趣：韋斯投馬刺組豪華內線</h1><p>前季NBA冠軍馬刺自從簽入大前鋒阿域治（LaMarcus Aldridge）後，就好似天下歸心，坐定粒六等拎第六次總冠軍咁，唔單止第六人真路比利（Manu Ginobili）喺twitter（小圖）答允再戰一季，連大前鋒大衛韋斯（David West、上左）都以140萬美元底薪加盟，馬刺內線就建立豪華陣容，係爭個替補控衞就組軍完成。</p></body></html>