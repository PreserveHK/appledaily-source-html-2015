<html><header><meta charset="utf-8"><title>翻版法拉用過先推最愛電動縮陰球</title></header><body><h1>翻版法拉用過先推<br>最愛電動縮陰球</h1><p>「翻版法拉」Cindy家陣除咗要睇舖，仲會自己上網搜尋得意新貨，用過先至介紹俾客：「我當然有自己試用過，好先拎嚟畀人客，入貨入得多，有時我拎上手就知件貨到底得唔得。」Cindy有仲爆料話有圈中好友嚟幫襯，咁到底有邊個呢？佢就賣關子：「梗係唔話得你知，話咗仲有人嚟嘅？」<br><br>性商品店到底又有冇旺淡季呢？Cindy話：「有0架，平日好生意啲，反而周六周日family day，少好多生意。」Cindy今日坐鎮新開張嘅銅鑼灣新店，佢一邊扮完吹氣Mary吸客，一邊又拎咗4種情趣用品出嚟，話要考吓大家估唔估到係乜。估中無獎囉，最多下次去店叫Cindy打折。<br><br>1.蛋<br>Cindy：唔係蛋，佢係飛機蛋（$68），男士可用來自慰。<br><br>2.兔形筆<br>Cindy：佢唔係筆，係一支迷你電動震棒（$138）。咪睇佢細細支，有十頻咁勁，放喺手袋都冇人知。<br><br>3.連筆顏料<br>Cindy：唔係顏料，佢係朱古力醬（$238），可以用筆舔啲喺背部畫龍畫鳳，另一半就甜到漏舔食。<br><br>4.Hi-Fi<br>Cindy：佢係唔會出聲㗎，事關佢係一對胸部按摩器（$398），吸住女仔胸部做按摩，Cindy話:「哈哈，如果男仔波大都可用，肥仔最啱。」<br></p></body></html>