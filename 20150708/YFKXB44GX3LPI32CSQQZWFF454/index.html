<html><header><meta charset="utf-8"><title>趣趣地：C朗享完艷福再晒肌</title></header><body><h1>趣趣地：C朗享完艷福再晒肌</h1><p>存好心，做好事，分分鐘有飛來艷福！基斯坦奴朗拿度（C朗）前排喺街執到部手機，好心約個機主出嚟還機，順便食餐飯，原來機主係個索女，嗰晚仲拖埋幾個靚女姊妹一齊同C朗食飯。除咗食飯之外，嗰位索女機主仲送上香吻！當然唔少網民話，嗰個係C朗先有咁嘅艷福，如果係個普通毒男執到部機，相信位女機主唔會咁熱情。亦有網民寸C朗，肯定係開過人哋部機，睇過入面啲相，見機主係索女先主動還機。另外，C朗星期二抵達日本，出席商業活動，推銷健身產品，呢次係豐肌貼，可以貼上個肚或者手臂度（下圖），塊貼會自動幫你鍛鍊肌肉。C朗每次去日本推銷啲產品都非常獨特，但講騎呢，呢次嘅豐肌貼都比唔上舊年嘅瘦面棒。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>