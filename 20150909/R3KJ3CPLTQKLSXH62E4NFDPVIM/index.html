<html><header><meta charset="utf-8"><title>扮美人魚太興奮欣宜疑擺尾露點</title></header><body><h1>扮美人魚太興奮<br>欣宜疑擺尾露點</h1><p>將於下月18日舉行的「維港泳2015」，大會邀請了二十多位來自不同界別人士齊齊落水支持，拍攝「拉埋大家落水」的宣傳片，前日鄭欣宜的性感美人魚look首度曝光，赫然發現她疑似露點！<br>欣宜在水中受訪期間，因為想騷自己的人魚尾部，一個華麗轉身，連42F巨胸都敵不過水中浮力，令胸杯位離晒罩，數秒間見到水影中的欣宜疑似露出右邊一點。當時欣宜仍懵然不知，還好開心地說：「其實我就好鍾意游水，但我就未試過戴住呢條嘢（魚尾），好難㗎，冇得郁兩隻腳，但我覺得好好玩，好期待出嚟效果係點。」對於露點，欣宜昨在電話中說：「唔可能露點，嗰日做足安全措施。」其實欣宜好鍾意晒身材，昨日她在Instagram，貼上穿上黃色運動top，風騷唱歌兼大晒4寸事業線。<br></p><p>魯芬：條裙好重</p><p>除了欣宜這位重量級嘉賓外，原來魯芬BB亦有份參與，她穿上低胸裙扮《小美人魚》的烏蘇拉，笑言：「條裙好重，拍嘅時候有啲阻礙，但最後都順利完成，好好玩。」還有穿「I am Hong Konger」泳褲上陣的王宗堯、一地蕉的曾鈺成、葉準師傅及梁紀昌校長等均有參與拍攝。男神宗堯表示自己最想與立法會主席曾鈺城碰面，他說：「我覺得佢喺立法會都做得幾好，加上之前拍《選戰》時智叔（廖啟智）又好似佢，若果當日event有機會碰個面傾兩句偈，睇吓嚟緊選舉年嘅時候有冇新動向，都希望洞悉吓香港未來嘅政局新發展。」<br>採訪：嵐山</p></body></html>