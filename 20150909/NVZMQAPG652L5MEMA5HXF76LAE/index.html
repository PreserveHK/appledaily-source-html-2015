<html><header><meta charset="utf-8"><title>中環迷你裙：升市無貨使乜驚 - Samantha</title></header><body><h1>中環迷你裙：升市無貨使乜驚 - Samantha</h1><p>「當有個人好專心咁做緊一樣嘢，但好唔專心咁望住個報價機，嗱，呢個仲唔係炒友嚟？」中金所、周小川和中證監放假期間，將法寶傾巢而出，A股唔領情，Samantha死心多時，以為又要迎接植物市，出奇地專心埋首工作，忙到出煙時，誰知恒指突拗腰揚300點，做完手上要事，500點！自知要維持淑女的形象，但Sam這刻顧不了儀態說咗句粗話！<br>股市最刺激是，事情或者是大同小異，反應可相當迥異。望住個海關數據，進口較預期跌得勁，加埋外滙儲備流走額為史上最多，個個唔敢出手，又是人棄我取絕佳時機，這屬於人的遊戲，真是令人又愛又恨，惟有記緊下次做事，要好唔專心咁望住個報價機先得。至於反彈無貨使乜驚？實有更靚的位造淡！<br>Spencer Leung確認本港已進入「黑天情景」，有機會出現慢版1997云云，承如上篇《月供股票也會痛》，這會經歷數10個月經濟低迷，買入價越買越低的慘況；歐債危機教識大家，國債也未必安全；通縮現金為王，那怕只持現金亦不夠分散風險，最終淪為outdate黃金也獲追捧，實體黃金不方便，若出現此日，SPDR黃金ETF（2840）可以𥄫實！<br><br>Samantha<br> https://www.facebook.com/stocksamantha <br>本欄逢周三、五刊出</p></body></html>