<html><header><meta charset="utf-8"><title>中環在線：查太新look　眼前一亮 - 李華華</title></header><body><h1>中環在線：<br>查太新look　眼前一亮 - 李華華</h1><p>每次喺公開場合見到金發局主席查史美倫，佢多數都係着住華麗套裝，望落去顯得端莊高貴，不過原來查太着smart casual都幾有型㗎！<br>噚日佢出席一個由理大與金發局合辦嘅就業論壇，一改以往成熟幹練嘅打扮，選擇以一件以些少閃石點綴嘅米白Tee，加一條黑色七分褲，再着一件中袖西裝褸。查太呢身衣着配搭好簡單，不過感覺十分清新，一啲都唔似即將踏入66歲。可能因為噚日嘅觀眾都係一班年輕嘅大學生，所以查太特別着得young啲。<br>查太平時開會就開得多，難得今次可以跟班後生仔分享就業心得，佢連主辦單位預備嘅講台都冇用到，好似蘋果已故教主Steve Jobs咁邊行邊講，台下班學生都冇咁拘謹。</p></body></html>