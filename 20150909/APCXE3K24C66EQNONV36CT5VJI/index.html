<html><header><meta charset="utf-8"><title>體壇拾趣︰柏加成歐錦得分王</title></header><body><h1>體壇拾趣︰柏加成歐錦得分王</h1><p>歐洲男籃錦標賽周一繼續進行分組賽，法國有驚無險喺蒙彼利埃主場，以69:66險勝波蘭，取得A組三連勝。最開心就係效力馬刺嘅後衞柏加（Tony Parker、圖），因為呢場佢拎到16分，累積超過1,030分，超越希臘名宿加拉斯（Nikos Galis），成為歐錦賽歷來得分王。33歲嘅柏加賽後好開心話當初學打籃球，都冇諗過會成為職業，仲成為歷史嘅一部份㖭。</p></body></html>