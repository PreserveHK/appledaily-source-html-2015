<html><header><meta charset="utf-8"><title>【七筆思議】【風人院】Miss NO SHOW！ - 杜如風</title></header><body><h1>【七筆思議】【風人院】<br>Miss NO SHOW！ - 杜如風</h1><p>小妹經常周遊列國，但miss班機的頻率簡直是50/50！自己去旅行時，了無牽掛，喪買喪食，總是不夠時間上飛機，接機的助手已習以為常：「今日返唔返到呀你？」「我又買嘢買到趕唔切上機啦，改咗機票聽日先返，麻煩你聽日先嚟接我啦！」「估到你啦！你係聽日返至好！」<br>而出發工作方面呢，我會比較謹慎很多，工作還工作嘛，可惜，總有蝦碌。</p><p>過期簽證阻出發</p><p>事情發生嘅一次，我跟導演two men crew準備出發去紐約拍《風行全世界》，在我們check in的時候，因為我是拿加拿大護照，所以不用美國簽證，但導演是拿香港護照，雖然他有十年的美國簽證，但那簽證的expiry date是2012年（當時是2013年）！<br>「哎呀對唔住呀Helen！我都話我不嬲有文盲㗎啦！我𠵱家即刻去做快證，我諗至少都要一個星期㗎，sorry呀！」此時地勤小姐對我說：「杜小姐，咁你飛唔飛住呀？」「吓，部cam喺佢度，我飛過去都徒勞無功啦，唔通我自拍一個禮拜咩？」於是，我們打了一轉白鴿轉，轉了回家！<br>導演非常內疚，不停跟我說對不起，反而我就相當高興，因為我無端端多了一星期假期，前期工夫可以準備得好一些，我又可以瞓得晏一些，真好！</p><p>冬令時差瞓過龍</p><p>然後，順利拍完紐約了！大家都筋疲力竭，臨上機前睡得幾多得幾多，本來我們要兩點半出門口，但我拿着一張舊的itinerary，興奮地對導演說：「喂，原來我哋班機三點半先至出門口都得喎！」當時大家都濛濛忪忪，可以睡多一小時，就真係阿媽都唔認得啦！<br>好，到了機場，地勤姐姐說：「你班機15分鐘前已經飛咗喇！你拎住呢張係舊嘅itinerary，今個星期剛剛轉了冬令時間，所以itinerary上是慢了一小時！」「唉呀，又輪到我衰番一次啦！咁點都要走㗎啦！」然後問地勤姐姐我們應該怎麼辦，她已經很好人了，不用我們另加收費，可能是導演張Marco Polo card幫到手，她說：「下一班機會喺九個鐘頭後由多倫多飛來紐約、再直飛香港，我已經將你倆放入waiting list嘅頭兩名，上機應該冇問題了，但係要等九個鐘囉！你哋等唔等吖？」「惟有等啦！」<br>於是，我跟導演在機場玩了九個鐘頭啤牌，因為怕兩人都睡着了會俾人偷行李，我倆惟有由玩鋤大D玩到潛烏龜，等時間是最納悶和最浪費青春的事！終於安全回港，紐約一役，我和導演一人衰一次，算是公平了！</p><p>日本買到走飛機</p><p>要數到miss機的重災區，必定是日本這個「天國與地獄」，「天國」是因為日本太過五光十色、有買不盡的華衣美服、及太多心頭好；而「地獄」就是無論你有多少張信用卡，都一定會破產！兼夾買到miss咗自己班航機都唔知！以小女多年來在天國與地獄之間遊走的經驗，現今，我學會了盡量保持自己留在人間！</p><p>【風人院】<br>撰文：杜如風<br><br>旅遊節目：《流行東京1,2》阿四，《風行全世界1-5》幕後黑手，《流行首爾》 眾矢之的。著作：《風行系列1-7》</p></body></html>