<html><header><meta charset="utf-8"><title>趣趣地：C朗甩拖衰畀42D巨胸？</title></header><body><h1>趣趣地：<br>C朗甩拖衰畀42D巨胸？</h1><p>基斯坦奴朗拿度（C朗、右圖右）同前女友艾琳娜（右圖左）已經散咗一排，最近竟然有人自稱係破壞呢段關係嘅真兇！英國《太陽報》報道，呢個女仔叫做戴安娜，係一名巴西學生。睇個樣冇咩特別，佢就自稱最迷惑到C朗嘅地方係42D豐滿上圍：「當C朗見到我個胸嗰陣，簡直愛不釋手，直頭好似小朋友去咗糖果舖一樣。」戴安娜話，佢哋2012年透過Facebook認識，直到去年巴西世盃期間先第一次見面，仲喺上年九月上埋床㖭！直到上年聖誕，艾琳娜終於發現戴安娜傳畀C朗嘅短訊，C朗就決定同佢斬纜喇！睇番C朗同艾琳娜今年四月正式分手，時間上就幾脗合嘅；但兩人已成過去式，女方仲已經有新歡，戴安娜到家陣先拎番件事出嚟講，似炒作居多囉！</p></body></html>