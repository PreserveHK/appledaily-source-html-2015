<html><header><meta charset="utf-8"><title>【電台禁歌揭秘】麥潔文都驚《夜夜癡纏》一播鬼來襲</title></header><body><h1>【電台禁歌揭秘】<br>麥潔文都驚《夜夜癡纏》一播鬼來襲</h1><p>1984年，電影《靈氣迫人》主題曲《夜夜癡纏》大熱，喺片中扮演女鬼嘅麥潔文順勢主唱，其幽怨、淒厲、悲情嘅歌聲，非常配合劇情。<br><br>31年後嘅今日，《夜夜癡纏》依然係話題之作，有傳佢早已成為電台禁歌，入夜後冇DJ敢播，因為一播，夜深時份嘅直播室就會變成鬼域。<br><br>今集《毛管動》請嚟麥潔文(Kitman)，親述對「鬼歌」《夜夜癡纏》嘅所聽所聞。Kitman：「其中一位主持人係香港電台嘅DJ，佢播完首歌之後，喺Log紙上面寫咗三個字 — 我唔撈，箇中恐怖可想而知。另外亦有港台嘅DJ話我知，播親我呢首歌，就會有奇怪嘅事發生，例如紙張無故移動、張椅忽然搖晃咁。」<br><br>到底Kitman又有冇被《夜夜癡纏》嚇親？答案：有……！去片！<br><br>《夜夜癡纏》/ 電影《靈氣迫人》主題曲<br>作曲、編曲：顧嘉煇<br>填詞：林振強<br>主唱：麥潔文</p></body></html>