<html><header><meta charset="utf-8"><title>【科技籽】iPhone 6孖生尿袋　無縫fit機套</title></header><body><h1>【科技籽】iPhone 6孖生尿袋　無縫fit機套</h1><p>尿袋大家都買唔少，不過最啱用的莫如同手機差唔多size，原因係兩部叠埋一齊拎時，會合手形好多；最近行場見到呢部XPOWER ULTRATHIN POWER BANK（$299），我可以話一定最啱iPhone 6用，薄薄的設計，僅厚7.5mm配4,100mAh/2.4A輸出，而且仲將取得Apple認證的MFi Lightning頭連cable，整合於機身之內，叉電時唔使你周圍搵叉電線；機身有三種顏色，而且仲係襯到絕的銀、金及黑。</p><p>以上種種規格，你都可能在市面找到，不過最後一樣，會將你手上的尿袋完全技術性擊倒！因為呢部XPOWER ULTRATHIN，係同iPhone 6完全一樣size！記者試過將呢個尿袋，放在iPhone 6機套之內，而且係完全合身的！所以如果你將佢戴埋機套，放在枱面，隨時會被人誤會你帶了兩部iPhone出街，只係好古怪地冇咗個芒；從此，你退役的手機殼，就可以畀呢個尿袋用，感覺就好似細路仔年代，細路要家姐唔啱着嘅衫一樣……<br><br>查詢：A­Grade（深水埗欽洲街94號黃金中心地舖4­7）<br><br>記者：朱崇德</p></body></html>