<html><header><meta charset="utf-8"><title>新舖開張　唔畀男友搶鏡杏兒默認婚訊：當係先啦</title></header><body><h1>新舖開張　唔畀男友搶鏡<br>杏兒默認婚訊：當係先啦</h1><p>胡杏兒與設計師姚子裕創立的婚紗禮服專門店「KEVOLIE」昨日開幕，獲「胡說八道會」好姊妹胡蓓蔚、胡定欣、黃智雯、姚子羚及李施嬅（原名李詩韻）撐場，齊齊着婚紗現身位於尖沙嘴的店出席開幕禮。另外，宣萱及陳爽亦有畀面到場，惟杏兒男友Phil就冇影，杏兒表示：「佢本身想嚟，但我怕佢搶我同成班姊妹鏡，所以我心痛地推咗佢，不過佢有送花！」<br>有傳杏兒會於12月28日跟金融才俊男友Phil於英國結婚，昨日她未有否認，還笑說：「今日當係先啦！不過今日嘅男主角係我拍檔。總之如果有嘢宣佈會話畀大家知，因為都係開心事。」問她是否會選擇在外地結婚？杏兒依然口密，表示現在先諗搞好生意，又指自己為新舖失眠了幾星期，她說：「有啲人以為明星效應會好貴，但其實唔係，有好多套餐選擇，可以借可以買，而且手工好靚。」</p><p>定欣：我哋好開心</p><p>另外，有指樂易玲主理的邵氏兄弟出價3,000萬邀她加盟，杏兒亦避談：「好多謝所有公司，因為啱啱開舖，想搞掂晒先，未諗住，不過遲啲都要決定。」問她簽邵氏兄弟成數可高？她仍然避談：「我需要坐低靜靜哋去諗，錢唔係最重要，機會同合作模式都要考慮。」<br>至於剛承認與音樂人陳明道蜜運中的胡定欣，昨被問到婚期時表示：「唔會追過杏兒，佢要係第一個，因為婚紗店係佢，點衝都衝唔到。」提到有報道指她拍拖後收起港女性格，不再發脾氣及做「貼身膏藥」，定欣表示不介意：「我唔會理呢啲字眼，兩個人嘅事只有兩個人先知，我哋好開心，唔使解釋。」<br>採訪：黃曉妍</p></body></html>