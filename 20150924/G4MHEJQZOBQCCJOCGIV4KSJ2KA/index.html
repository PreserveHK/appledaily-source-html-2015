<html><header><meta charset="utf-8"><title>順產7磅次女嘉樂爆盈盈發爛渣：今胎要似佢</title></header><body><h1>順產7磅次女<br>嘉樂爆盈盈發爛渣：今胎要似佢</h1><p>現年40歲的湯盈盈再做媽咪，昨日凌晨順產誕下6磅15安士的次女Kassidy。錢嘉樂、錢小豪、曾志偉、梁靖琪（Toby）等昨日在尖沙嘴出席活動，嘉樂透露有入產房陪老婆生B兼剪臍帶，大讚細女好聽話，由陣痛到出世只需一小時十七分鐘，減少媽咪痛楚。問英文名由誰改？他搞笑謂：「如果係我改叫阿A阿B。爺爺改咗六個中文名，諗緊使唔使跟個『凱』字。」<br>問到嘉樂會否追仔？他說：「等太太決定，暫時覺得應該停一停先，加埋菲傭姐姐，有四條女喺屋企好嘈。」覺得細女似邊個？嘉樂笑言：「我就梗係話似我，盈盈話如果今胎唔似佢，佢就發爛渣，所以就似佢囉。」他承諾送樓送鑽石乜都得。<br>活動後，嘉樂帶同大女凱晴與Toby去醫院，凱晴拎住米妮公仔向記者揮手，問到見妹妹緊張嗎？凱晴搖頭，會否錫妹妹？她也是搖頭，十分怕羞。Toby謂會跟Kassidy上契，她說：「我契咗佢哋第一個女，今次都會契埋，Kassidy個名都係我同Margaret（鍾麗淇）一齊諗，盈盈鍾意個發音。」問B女似邊個？她說：「未收水答唔到，但B女好似係有雙眼皮，佢個樣每日都變，要睇定先。」而11月預產期的Margaret中午獨自駕車到醫院探望。</p><p>盈盈忍痛落床</p><p>晚上近8時，嘉樂抱住囡囡及親友一同離開，他透露大女因流鼻水，所以沒有錫妹妹。問家姐有沒有呷醋？嘉樂說：「暫時未發現到，我哋代妹妹送咗份禮物畀家姐，家姐都好受落，望一望妹妹就揀咗份禮物。」他表示盈盈胃口好好，還親自餵奶，他說：「我越嚟越佩服佢，好痛都自己落車同上落床。」<br>另外，再做伯父的錢小豪則爆細佬好緊張，問小姪女似邊個？他說：「似邊個唔緊要，嘉樂同盈盈都係靚仔靚女。」被錢嘉樂叫「阿爸」的志偉表現興奮說：「我身為阿爺一定送禮，今日嚟到好多人恭喜我多咗個孫。」有沒有秘訣教盈樂追個仔？志偉說：「畀佢唞吓先，一次湊三個好辛苦。」堪輿學家區仲德則指Kassidy是一個聰明伶俐，兼有幫父幫夫運的女孩。<br>採訪：譚倩宜、黃曉程<br>攝影：陳順禎、羅德光</p></body></html>