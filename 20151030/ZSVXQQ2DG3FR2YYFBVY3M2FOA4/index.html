<html><header><meta charset="utf-8"><title>千嬅讚老公識跳舞</title></header><body><h1>千嬅讚老公識跳舞</h1><p>楊千嬅和張艾嘉前晚在金鐘出席「香港亞洲電影節2015開幕禮」，千嬅日前與囝囝Torres出席郭富城（Aaron）生日會，千嬅說：「佢見到Aaron哥哥冇出聲呀，其實佢通常睇電視同喺馬場見到，阿仔仲問點解佢（Aaron）唔去riding horse，佢觀察能力好強。」</p><p>千嬅爆Torres喜愛跳舞，有記者笑問囝囝與老公丁子高的舞藝相比又如何？千嬅笑說：「我老公真係識跳舞，只係當時導演唔知點拍，斬開晒所以搞成咁，佢真係跳過《寒》畀仔睇，佢真係識。」問千嬅會否讓囝囝做童星？她說：「我自己同小朋友拍過戲，我實在唔太忍心，覺得小朋友需要有童真，一旦打開佢哋眼界，返學會覺得好悶，都想囝囝讀書為先。」<br>採訪：卓寶花<br>攝影：陳順禎</p></body></html>