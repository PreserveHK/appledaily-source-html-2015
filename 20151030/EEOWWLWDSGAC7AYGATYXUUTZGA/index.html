<html><header><meta charset="utf-8"><title>「徐賢妃」現身！張鈞甯進軍馬壇　期待做婦女的一天</title></header><body><h1>「徐賢妃」現身！<br>張鈞甯進軍馬壇　期待做婦女的一天</h1><p>莎莎婦女銀袋日將於11月8日（星期日）沙田馬場舉行，馬會為隆重其事，這天(29日)聯同贊助商舉行記招，公布當日節目詳情，嘉賓包括已為安志杰懷孕逾三個月嘅Jessica C等，佢照樣高踭鞋行騷。而形象大使張鈞甯亦有現身，33歲的張鈞甯係台灣人，但生於德國，佢喺《武媚娘傳奇》一劇中飾演唐太宗李世民的徐賢妃，同「武則天」范冰冰有極多對手戲，早排套劇播出，令張鈞甯紅遍中港台。這天張鈞甯賣口乖，話一早知道香港賽馬嘅刺激世界聞名，但喺台灣未有機會睇跑馬，所以好期待婦女銀袋日嘅來臨。<br>贊助商莎莎老闆郭少明，自爆婦女銀袋日將派出兩匹愛駒「美麗王者」及「美麗鉅星」上陣，其中70分三班馬「美麗鉅星」在港初出，此駒隸屬摩廐，係郭少明初次與大摩合作。郭少明說：「『美麗』系有不少馬匹，我希望與不同練馬師合作，『美麗鉅星』是大摩為我挑選來港，我信任練者的揀馬眼光，希望可以成材。至於『美麗大師』及『美麗之星』的評分，已超過了1800米三級賽婦女銀袋賽的評分區域，因此冇得報名。」<br>婦女銀袋日之前，今個周日(11月1日)快活谷日馬，郭少明有「牽動美麗」跑第九場三班1650米，他分析說：「無可否認七歲的『牽動美麗』實力有退化跡象，梁家俊上場夥拍此馬在谷草1650米跑得第三名，已跑得很好，我很滿意，今次換巫斯義是告東尼的意思，練者希望巫斯義可以更加幫助此馬發揮。『牽動美麗』近況甚弗，排二檔亦有利，最大威脅是『金匯龍華』，『牽動美麗』要贏或有難度，但我預計牠可以入三甲。」</p></body></html>