<html><header><meta charset="utf-8"><title>【馮仁昭四圍超】JW撐陳善之搞電影</title></header><body><h1>【馮仁昭四圍超】<br>JW撐陳善之搞電影</h1><p>JW（王灝兒）轉投新公司第一首派台歌《矛盾一生》MV上載YouTube三天有20幾萬點擊，JW開心話：「首歌好似我十月懷胎生嘅BB咁，我真係好開心！」另外，JW都有留意前經理人陳善之（Joe）最近同Leon拆夥嘅消息，JW話：「好支持Joe做電影方面嘅工作，Joe以前好錫我，佢幫咗我好多好多，我都好感激佢！」<br>撰文：馮仁昭</p></body></html>