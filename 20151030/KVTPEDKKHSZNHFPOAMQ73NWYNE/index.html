<html><header><meta charset="utf-8"><title>Sammi喊住寫減肥書</title></header><body><h1>Sammi喊住寫減肥書</h1><p>鄭秀文（Sammi）、鄭希怡、范姜、周汶錡及何超儀等昨晚現身H &amp; M銅鑼灣旗艦店開幕，Sammi先以一身黑色jumpsuits密實示人，其後換上另一件deep V綠色歌衫在台上獻唱時，險被男舞蹈員撞落台。問Sammi會否幫老公許志安買貼身衣物如T-back，她表示：「仲未爛。」Sammi透露正籌備出減肥書及烹飪書：「減肥書想寫好多年，我出減肥書有說服力，日日唔食嘢冇用，要適量飲食加適量運動，寫嗰時心路歷程似血淚史，邊寫邊流淚。安仔唔會寫序，佢為咗有啖好食，一定會讚，自己拿手煮台式滷肉，紅燒炆牛腩。」</p><p>同場的范姜承認溫拿有意想解散：「佢哋想陪多啲屋企人，不過我梗唔想，The Rolling Stones都唱到70幾歲，阿B喺溫拿最細，冇話事權。」<br>採訪：馬建華<br>攝影：陳志嵐</p></body></html>