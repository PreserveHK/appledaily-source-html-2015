<html><header><meta charset="utf-8"><title>【果籽民調】 邊樣加工肉食物　你最唔捨得？</title></header><body><h1>【果籽民調】 邊樣加工肉食物　你最唔捨得？</h1><p>「再見，我的初戀跟你一起也不枉……」話說由細到大，一星期幾乎有五日都會食到香腸、火腿或者煙肉等，但自從世界衞生組織宣佈加工肉被列為一級致癌物，與煙酒睇齊後，我個心就傷到𠵱家……心情，就好似有日阿媽同你講︰「阿囡，其實我每朝都係煮緊砒霜你食呀！」一樣。試問，又點會接受得到呢？</p><p>懷念每朝早例牌嘅一個腸仔包，豪啲又有時間嘅，就食碗五香肉丁腸蛋通；秋風起BBQ，燒腸仔是常識吧！聖誕節開P，奉旨整菠蘿腸仔，皆因慳水又慳力…仲有仲有，冬天天寒地凍，點可以唔食番個臘腸煲仔飯呢？假如冇咗加工肉後，唔通以後去茶記要點「蛋蛋蛋通」？BBQ淨係燒番薯？菠蘿腸仔要變做菠蘿番茄仔？</p><p>唔知你同妳，最唔捨得嘅加工肉食物，又係邊樣呢？<br><br>A. 腸仔包<br>B. BBQ腸仔<br>C. 臘腸煲仔飯<br>D. 菠蘿腸<br><br>投票網址： http://bit.ly/1LD9okB <br><br>記者︰黃依情</p></body></html>