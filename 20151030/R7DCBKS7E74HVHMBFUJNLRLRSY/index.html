<html><header><meta charset="utf-8"><title>陪老婆行街買首飾基仔做阿四拎背囊</title></header><body><h1>陪老婆行街買首飾<br>基仔做阿四拎背囊</h1><p>【中環】古巨基去年7月12日跟助手陳英雪（Lorraine）結束20年愛情長跑，於美國拉斯維加斯註冊結婚。結婚超過一年，基仔終於在下月11日（光棍節）於中環四季酒店，以雞尾酒會形式補辦婚宴。<br>現在距離婚宴尚有兩個星期，前日記者在中環發現基仔兩公婆出巡，齊齊逛銀飾名店Tiffany。當日下午3時許，素顏的Lorraine先與一位女友人站在中環置地廣場門外傾偈，其間二人雞啄唔斷，Lorraine更不時聽到皺眉及做出驚訝表情。</p><p>揀足兩個幾鐘
</p><p>兩人傾了大約15分鐘左右，基仔終由助手陪同出現，戴帽加口罩的基仔與太太會合後，本身是基仔助手的Lorraine榮升古太後，當然要畀機會老公錫，基仔出現後即把大背囊交給他孭，然後一行四人便入了Tiffany店舖，職員見各人出現亦即引領他們到店內一間房慢慢睇。<br>逗留兩個多小時，各人接近黃昏6時才離開，素顏的Lorraine發現記者在場更表現避忌，除了口罩換上黑超的基仔則心情大靚跟記者揮手，惟問他是否陪太太揀首飾時，基仔就只笑而不答，然後一行四人乘電梯離去。<br>採訪、攝影：潘冠恩</p></body></html>