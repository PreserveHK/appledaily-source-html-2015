<html><header><meta charset="utf-8"><title>中環迷你裙：五中全會精選好股 - Samantha</title></header><body><h1>中環迷你裙：<br>五中全會精選好股 - Samantha</h1><p>「真係俾個市玩死，輸死人咩？」看更阿姐見到Samantha，呻到樹葉都落，港股嘛，其實同經期快到女上司沒兩樣，情緒極度飄忽，好像噚日A股升，個市就同閣下講，「就係隊你，你估我唔敢呀？」散戶冇晒胃口，成交一縮再縮。<br>細心留意的話，國改的南航（1055）、互聯網彩票重壠概念的華彩（1371），以及早前推介的大健康概念阿里健康（241）等，一眾政策股隊形未變。恒指現受制黃金比率0.382，到反彈至0.5（約24446點），先再諗沽貨都未遲。<br>市場多次傳出農業現代化重磅文件年內將推出，首選農業金融，只要引導資金投入，優化機械設施，才能提升效率，改善生計，首選國農控股（1236），其互聯網金控產業鏈戰略佈局越趨清晰，包括融資租賃，資金管理結算的「農匯通」都食正呢條水。<br>平台開得幾好，都唔夠有阿爺呢個後台撐場咁靠譜，國農5月時獲國務院旗下中華全國供銷總社實質持股，呢張金漆通行證能為業務擴張大開綠燈，噚日五中全會閉幕，國農午後炒起，突破近四個月的橫行區，買入價3.8元，首站5.3元。<br><br>Samantha<br> https://www.facebook.com/stocksamantha <br>本欄逢周三、五刊出</p></body></html>