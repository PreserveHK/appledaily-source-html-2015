<html><header><meta charset="utf-8"><title>胡杏兒今出嫁做李太</title></header><body><h1>胡杏兒今出嫁做李太</h1><p>今天是胡杏兒和李乘德（Philip）的結婚大日子，連日來為籌備婚事忙個不停的杏兒笑說：「結婚真係一次就夠，好忙好多嘢搞。結婚係人生一件大事，心情緊張又興奮，不過都冇失眠，亦冇減肥，反而要食多啲，我覺得塊面太瘦，想食番脹啲。」對於「李太」這個稱呼，杏兒坦言未習慣，需要時間適應：「以前自由慣，去邊都唔需要同第二個解釋或者交代，𠵱家要學習去適應呢個身份。」<br>杏兒透露希望家庭事業兩兼顧，婚後繼續拍戲，同時亦計劃擴充KEVOLIE婚紗店業務發展到內地，她說：「計劃喺上海或者北京開分店，呢門生意自己越做越有興趣，partner已經開始計劃同物色地方。」<br>撰文：陳以晴</p></body></html>