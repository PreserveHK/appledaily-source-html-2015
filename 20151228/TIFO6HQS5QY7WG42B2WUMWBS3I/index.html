<html><header><meta charset="utf-8"><title>【馮仁昭四圍超】娥姐開舖延遲開個唱</title></header><body><h1>【馮仁昭四圍超】<br>娥姐開舖延遲開個唱</h1><p>商天娥噚日去咗工展會出席代言活動，新一年娥姐計劃開食肆做老闆，仲話睇中咗火炭一個銀主盤，佢笑話今年市道麻麻，如果業主肯減多10%就有得考慮。至於拍劇，娥姐話要到出年中先再睇吓拍唔拍，連原本明年4月想搞演唱會，但𠵱家要延遲，咁樣即係全力搞舖？娥姐話：「𠵱家心頭好多，未知做小食好定私房菜，但首先要搵好地方先。」<br>撰文：馮仁昭</p></body></html>