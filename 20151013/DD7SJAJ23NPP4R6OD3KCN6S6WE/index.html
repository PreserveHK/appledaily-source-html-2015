<html><header><meta charset="utf-8"><title>入行40年開珍藏展阿Lam 68歲生日　囡囡吻賀</title></header><body><h1>入行40年開珍藏展<br>阿Lam 68歲生日　囡囡吻賀</h1><p>林子祥（Lam）為慶祝入行40周年，將會有一連串慶祝活動，他昨日率先在九龍灣為「林子祥佐治地球四十年珍藏展」舉行揭幕禮，到明年1月再舉行演唱會。昨日適逢是阿Lam的68歲壽辰，除了獲兒子林德信（Alex）及劉天蘭、鄭國江、Soler等撐場外，連甚少露面的女兒林德㦤（April）及年邁的林媽媽亦罕有現身。眾人兩度為阿Lam獻上生日歌，囡囡更加吻賀爹哋，心情大靚的他即回報飛吻，還自幽一默：「我都唔知自己有咁多朋友。」不過他的太太葉蒨文（Sally）卻未有到場，阿Lam解釋晚上會和家人留在家中食飯慶祝，太太在家籌備無暇到場。</p><p>唔急做爺爺</p><p>已榮升外公的阿Lam，被問到生日願望是否希望再抱孫榮升爺爺？身旁的Alex聽到即尷尬面紅，阿Lam則說：「唔使咁急咁快，畀心機工作先。」至於和家人一起慶祝的生日飯會否有未來新抱松岡李那出席？阿Lam說：「唔知，佢好多朋友。」而他亦不忘為Alex宣傳新戲《死開啲啦》：「我覺得佢做得好好，我做過《一咬OK》，都係做殭屍。佢中文好勁，記到咁多中文台詞。」<br>而是次珍藏展的展品，有阿Lam多年前的演唱會門票、童年相、旅行篋、親筆演唱會流程，及曾為佛像袈裟設計的迷宮圖案等，非常珍貴。其中一件展品是阿Lam為義賣設計的大熊貓像，他說：「咁多件展品最鍾意熊貓，因為籌款，最難係幫佢搵衫，要搵肥佬大碼衫。」<br>採訪：王連連<br>攝影：陳慧安</p></body></html>