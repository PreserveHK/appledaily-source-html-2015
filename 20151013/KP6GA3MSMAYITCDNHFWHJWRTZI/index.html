<html><header><meta charset="utf-8"><title>女神tea time：贏家只有林溢欣 - Fifi</title></header><body><h1>女神tea time：贏家只有林溢欣 - Fifi</h1><p>到底係因為教育制度失敗，定係香港家長要求高，先可以令香港出產一個一年吸金一億嘅林溢欣。今次8,500萬元挖角事件，贏家只有佢一個。香港教育（1082）旗下現代高調登報，美其名係招聘，實際如果有心請人，又何必如斯大陣仗。所以表面挖角，實際只係將對手盤數弱點公告天下。咁一來，遵理上市時一定俾投資者就呢個問題狂針。<br>香港教育冇錯係達到目的，但輸嘅係聲譽。另更換來不少揶揄聲音：你市值得3億幾元，憑8,500萬請人？唯一係林溢欣，在學界以外一炮而紅！佢本人亦不是省油嘅燈，點會落叠轉會毀聲譽，一句「於我無異」型盡民心！遵理為咗說服投資者，可能會提出更好嘅條件令佢續約。<br>今日想講爆上嘅超大現代（682），呢隻前股王盤數冇錯係好差，今年6月底止全年蝕66.27億元人仔。不過隻股殘咗咁耐都反映晒。另一賣點係，6月底手持現金2.39億元人仔，扣417萬元人仔銀行貸款，即每股含現金8.6仙。現價0.36元，即係現金佔現價達23%！<br>唔好忘記有唔少大基金有份持股，包括Janus Capital Management及貝萊德，後者現持5.54%，最平入股價0.4元，仲貴過現價所以值得吼位追！<br><br>Fifi<br> http://www.facebook.com/lovefrystock <br>本欄逢周二、四刊出</p></body></html>