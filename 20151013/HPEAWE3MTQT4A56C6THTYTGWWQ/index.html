<html><header><meta charset="utf-8"><title>馮仁昭四圍超：《我要做導演》冠軍揭盅　隧道隊封王 - 馮仁昭</title></header><body><h1>馮仁昭四圍超：《我要做導演》<br>冠軍揭盅　隧道隊封王 - 馮仁昭</h1><p>歷時兩個月嘅《蘋果動新聞》真人騷《我要做導演》篩剩兩隊爭冠軍，參賽隊伍將劇本拍成微電影，隧道隊邀得譚小環、何浩文（Dominic）同范振鋒幫拖演出《隧道》；怪人隊則搵到王宗堯、張建聲、梁健平同黃美棋協助拍成《裸跑網絡人》，最後經黃修平、麥曦茵同《蘋果日報》執行總編輯張志偉投票，結果由隧道隊獨得三票獲全勝！</p><p>譚小環、范振鋒、張建聲、梁健平同黃美棋日前喺尖沙嘴出席兩部微電影首映禮，同時宣佈賽果，隧道隊特別感謝小環助陣，小環搞笑話：「以前喺電視台班底，個個年紀有番咁上下，今次我有機會台前幕後都係拍『小鮮肉』。」小環同范振鋒異口同聲支持演藝界有後浪衝入。</p><p>張建聲想再拍怪人</p><p>梁健平喺怪人隊嘅《裸》片客串賊仔，但都好專業笠絲襪，喺頒獎禮佢話：「我有啲偷雞㗎，呢部片成功我咪揭絲襪。」張建聲同怪人隊團隊許下承諾：「下次有機會玩，再搵我！」王宗堯同Dominic因工作未能撐場，就預先拍片鼓勵。<br>撰文：馮仁昭</p><p>拍攝器材由Sony提供<br><br>《Sony α7系列呈獻：我要做導演》播映完畢，想看兩套足本版微電影，請看另外兩則動新聞！<br><br>重溫所有集數，請到：<br> http://bit.ly/1OvEqwY  </p></body></html>