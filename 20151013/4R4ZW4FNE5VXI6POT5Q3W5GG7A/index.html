<html><header><meta charset="utf-8"><title> 中環在線： 發展商太子女陀B推銷新盤 - 李華華</title></header><body><h1> 中環在線： <br>發展商太子女陀B推銷新盤 - 李華華</h1><p>新樓越賣越細，資深投資者盧華旗下尖沙嘴AVA 62，最細單位嘅住宅面積，實呎只有151方呎，堪稱一代劏房戶。太子女盧文德（圖）最近亦都相當落力幫手準備賣樓，即使下個月就生BB，陀住好大個肚，佢噚日都着住對高跟鞋，幫手推銷新盤，認真唔話得。睇佢身形纖瘦，應該都係肥胎唔肥人，生完應該好快可以收身，真令人羨慕！<br><br>李潤芳攝</p></body></html>