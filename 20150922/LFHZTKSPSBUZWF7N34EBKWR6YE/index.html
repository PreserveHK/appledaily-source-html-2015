<html><header><meta charset="utf-8"><title>隔牆有耳：冇政府後台　英基加費兩成 - 李八方</title></header><body><h1>隔牆有耳：<br>冇政府後台　英基加費兩成 - 李八方</h1><p>轄下有21間中小學同幼稚園嘅英基學校協會，出年起冇政府每年近3億元資助，2016/17年度小一將會加約兩成學費，由𠵱家7.9萬元加1.7萬到9.6萬元，英基行政總裁葛琳話已盡力開源節流，但學費好難下調，而實際學費仲要計埋通脹，等出年3月董事會開會決定，隨時仲要再加。葛琳話國際學校嚟講，學費已算偏低。<br>英基將會推行一個5年計劃，喺教育、組織、傳訊同財政範疇改革，另外為咗確保財政穩健，佢哋會大力推廣捐助文化，吸引更多好似馬會咁嘅團體捐助；又會用科技節省成本，例如用Skype去統一請海外老師，慳得就慳。</p></body></html>