<html><header><meta charset="utf-8"><title>【爆相爆片】FFx Christy被爆成日逃學Shirley切胸舞攞命</title></header><body><h1>【爆相爆片】<br>FFx Christy被爆成日逃學<br>Shirley切胸舞攞命</h1><p>本地4人女子組合FFx，因為一首已經唱了10個月的歌《Sugar Baby》MV，忽然紅爆網絡，短短一個星期，MV在YouTube的點擊率已達150幾萬人次。本報日前分別收到兩位讀者透過「爆相爆片」，提供關於21歲楊澤怡（Shirley）早年在台灣十分流行的「切胸舞」面試片段，及16歲成員周葆諭（Christy）在校內的事。<br>讀者Andy透過「爆相爆片」提供了Shirley跳「切胸舞」的短片，他說：「片大約拍咗兩年，係佢之前去面試拍嘅，我印象中佢都幾勤力，跳舞都唔錯，有人話佢係翻版楊采妮，但𠵱家冇乜聯絡佢，都估唔到佢哋突然會咁紅。」Shirley回應本報時表示：「條片係以前面試拍嘅，因為嗰時興跳呢種舞，所以用咗佢嚟面試，入咗FFx後條片都已經喺網度delete咗，唔知仲有人keep住。」片中的Shirley落力起舞，揮手又挺胸收腹，自信爆棚，相當攞命。</p><p>直認有讀寫障礙</p><p>另一位讀者G同學（化名）指她跟Christy就讀同一學校，G同學指Christy未加入FFx前其實人緣好好，有好多好朋友，又是田徑隊代表，但自從加入了FFx之後就變了，G同學說：「佢成日逃學，試過最多兩個星期唔返學，又試過考試遲到，𠵱家佢成日都喺學校俾同學笑同改花名。」G同學續爆：「佢係SEN（Special Educational Needs 特殊教育需要）學生，有讀寫障礙。另外之前聽過佢呻經理人抽佣係9-1分賬，之後先拗到變咗6-4。」</p><p>本報昨日聯絡Christy，就讀者報料內容向其求證，她說：「首先我冇走堂啦！因為學校都好嚴，我冇可能會咁做，但我認啱啱加入FFx嘅時候，因為唔習慣同時兼顧學業、工作，搞到成日都病，但已經慢慢去調校。」Christy又表示：「我係有讀寫障礙，勤力啲就可以，寫唔到咪慢慢寫囉。至於話我呻經理人抽九成佣金，我完全冇講過，亦都唔存在有抽九成佣嘅問題。」<br>採訪：嵐山、小米</p></body></html>