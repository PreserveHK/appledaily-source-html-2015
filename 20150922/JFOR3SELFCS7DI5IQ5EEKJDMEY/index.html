<html><header><meta charset="utf-8"><title>異動空間：軍工股翻兜之選 - 魏力</title></header><body><h1>異動空間：<br>軍工股翻兜之選 - 魏力</h1><p>一個消息、N種解讀，造就個市日升日跌。不加息代表銀根寬鬆，利好股市；不加息也可視為經濟唔掂，唔敢加，咁睇就不利股市。市升的話，前者就係藉口；市跌就係後者，先有升跌，再有原因，故此點講都得。炒股票不必當自己是分析員，專注留意盤路、資金、動力、國策就可以。<br>港股跌市縮量，整體升跌比例為38：62，藍籌整體守得不錯，恒指、H指均以近高位收市，短線仍審慎樂觀。二三線就炒國企改革及科網股，中糧擬整合旗下11家上市公司，未來的定位是「全球化農業大公司」，最受惠應為中糧油（606）。每股NAV值5.35元，現價不過2.97元，PB 0.56倍，當反彈博上番250日線（3.4元）亦有14%水位。<br>另一個改革熱點為軍工股，中航工業（232）市值較細，又有誠哥入股撐腰，股價率先彈出，但論最根正苗紅的軍工股，應該揀番中航科工（2357）。該股為中國最大直升機製造商，為該系唯一經營飛機業務的海外上市公司，並控股四家A股上市航空股，為日後開放低空空域的最大受惠者。股價無懼市況波動連漲第四日，短線可挑戰6.25元水平。<br><br>魏力<br> http://www.facebook.com/2012jason </p></body></html>