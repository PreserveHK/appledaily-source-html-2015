<html><header><meta charset="utf-8"><title>隔牆有耳：九巴去殖  「肥彭德政」雙層巴退役 - 李八方</title></header><body><h1>隔牆有耳：<br>九巴去殖  「肥彭德政」雙層巴退役 - 李八方</h1><p>陳佐洱一句依法去殖民化嚇驚唔少人，其實香港回歸後唔少嘢都消失，九巴回歸前引入嘅全球第一部超低地台雙層巴， 丹尼士三鋒型（ATR1）噚日都正式退役。<br>話說架巴士掹車邊同末代港督彭定康有關，當年肥彭鼓勵公共運輸機構引入無障礙設計，時任九巴董事長嘅陳祖澤咁啱喺英國見到超低地台單層巴面世，主動搵車廠設計雙層巴，呢部全球首部樣辦車就面世嘞，仲喺回歸前到港。ATR1上車閘門距離地面只係27厘米，遠低當時其他車款嘅49厘米。尖碼之聲主席陳嘉朗話「部車都算係彭定康德政」。<br>噚日ATR1嘅尾班車，有幾百個巴士迷同佢道別（上圖）。退役後，九巴會將部車收喺車廠保育，若有活動或會拎出嚟展覽。</p></body></html>