<html><header><meta charset="utf-8"><title>【馮仁昭四圍超】崇基崇德上下合體</title></header><body><h1>【馮仁昭四圍超】<br>崇基崇德上下合體</h1><p>下個月中就舉行演唱會嘅張崇基、張崇德兩兄弟，噚日去到新城做宣傳，講到近日開始排舞，兩人對上一次跳舞演出經已係10年前，今次除咗挑戰體能同舞功，仲要跳成10分鐘。佢哋都要求教練不停加操，希望大家唔讚都要笑住睇，崇德指囡囡睇完指唔合格，講到兩人靈活度，崇德指哥哥上半身較靈活，自己就下半身靈活，所以先結成組合互補不足。<br>撰文：關仁</p></body></html>