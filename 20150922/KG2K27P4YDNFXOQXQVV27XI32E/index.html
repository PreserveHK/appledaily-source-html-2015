<html><header><meta charset="utf-8"><title>傳港姐未卸任可拍劇　龐卓欣趁未拍劇遊日本</title></header><body><h1>傳港姐未卸任可拍劇　龐卓欣趁未拍劇遊日本</h1><p>今屆出爐港姐才貌出眾嘅麥明詩(Louisa)贏冠軍，傳被亞軍龐卓欣(Ada)同季軍郭嘉文聯手杯葛，事後三個得獎佳麗忽然「friend番」，23歲嘅Louisa起初未知係唔係擔心影響星途，居然將拍拖兩年嘅大律師男友林作(Joe)「降呢」做朋友，嫌棄男友「唔夠成熟」，不過，最終佢都大方公開戀情，反而，港姐亞軍Ada就一直勇敢去愛，不時貼出佢同富三代男友Solomon嘅合照，戀愛大過天!<br><br>Ada日前喺Instagram貼出佢同男友面貼面嘅合照，男友Solomon仲出手輕攬女友，有網民讚佢哋好似樣，好有夫妻相，兩個似乎打風都打唔甩。<br><br>Ada昨日又同父母去咗日本心齋橋行街街，留言：「Good morning osaka.」早前已盛傳大台小生花旦出現人才荒，有意想搵今屆港姐選完之後，即刻簽約佢哋做花旦力捧兼有劇拍，分分鐘連藝訓班都唔使入就可以埋位開工，不過，為咗箍住一班新人，傳大台要佢哋簽10年約，公司先會捧佢哋，未知Ada係唔係趁未開工拍劇前，先同家人去下旅行，享受家庭樂呢？<br></p></body></html>