<html><header><meta charset="utf-8"><title>【舞動全城！媽】碩士小紅唔介意做大媽</title></header><body><h1>【舞動全城！媽】<br>碩士小紅唔介意做大媽</h1><p>【本報訊】「大媽？一個稱呼啫，無乜所謂。」由湖南嫁來港的王小紅，在大埔廣福邨跳了10年廣場舞，她並不介懷香港年輕一代的熱嘲冷諷，更不理會途人的譏笑。「我年紀有咁上下啦，跳舞，我哋係當做一種運動，一種減壓嘅運動。」<br><br>47歲的王小紅，在內地經常與朋友一起學唱歌跳舞；移居香港後因忙於生計，一切嗜好愛好都被迫停止，只間中跳廣場舞，「我最鍾意跳交誼舞，但香港識跳嘅人唔多，所以每次跳舞時我多數跳男步。」小紅每次跳完舞都會與街坊到邨內的茶餐廳吃早餐，聊得興起還會在大庭廣眾下來一段，有時甚至手舞足蹈。<br><br>「佢唱高音好好聽！」街坊璇姐邊拍手邊稱讚。連59歲街坊寶玲對小紅的評價亦十分高，「佢好勤力，又肯幫人，佢同大家相處好開心，佢好易融入香港生活」。對於日漸惡化的中港矛盾，小紅認為：「大家都係中國人，中國不是人人素質差，大家應互相包容。」<br><br>小紅嫁來港前，在內地曾有一段不愉快的婚姻，「我前夫好爛賭，每次輸錢就會打人出氣」。97年離婚後，她帶著當時年僅4歲的兒子南下深圳另覓生活，其後認識了任職警犬訓練輔助員的現任港人丈夫，兩年後結婚，第二年就有愛情結晶品，「大仔仲喺大陸，細仔而家升讀中四啦」。<br><br>擁有湖南大學學歷的小紅，來港後隨即報讀浸會大學的中文系，並取得碩士學位，其後擔任小學老師，主要教中文及普通話。「香港唔承認大陸學歷，如果唔進修，好難搵工㗎」，操一口半鹹半淡廣東話的小紅，也很喜歡教街坊普通話。<br><br>幸福生活剛展開，才發現丈夫身體免疫系統出現問題。起初小紅還可以邊教書邊照顧家庭，後來丈夫病情嚴重被迫提前退休，她只能辭工全天候照顧丈夫，「佢之前坐輪椅都唔得，我咪每日定時同佢按摩，用熱水同佢浸腳；加上醫院做物理治療，依家先可以坐起身，可以自己坐輪椅」。<br><br>對於妻子無微不至的照顧，丈夫感激之情難以言喻。最令記者留下深刻印象的是，她將家居打理得一塵不染，連長期需用尿袋的丈夫身上及被鋪都沒半點異味，十分乾淨企理。</p></body></html>