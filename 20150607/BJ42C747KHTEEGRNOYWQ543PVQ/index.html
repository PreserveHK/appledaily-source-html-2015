<html><header><meta charset="utf-8"><title>Eason大碟8首禁6首過唔到大陸審批</title></header><body><h1>Eason大碟8首禁6首<br>過唔到大陸審批</h1><p>阿臣陳奕迅依家喺內地開巡迴，重心市場已然轉移。不過，原來阿臣都有不獲內地審批嘅時候——講緊嘅，係佢2013年隻碟，《The Key》。全碟有8首歌，有6首，不獲內地審批。<br><br>日前阿臣出席商台節目《陳奕迅無條件點唱會》，顧名思義係點唱會，當然有阿臣清唱，不過更多人關心嘅係大碟不獲審批一事，此事對阿臣而言，是一次重大打擊。<br><br>阿臣於節目中話:「上一隻碟有啲挫敗感，2012年尾開tour，放咗三個月假，7月又開騷，又要搞隻碟，好趕，隻碟有十首歌，結果兩隻做唔起。」<br><br>阿臣續道:「其實呢隻碟……我都好想內地朋友有得聽，但唔知點解八隻有六隻批唔到。(咩叫唔批？)即係過唔到審批。香港好彩唔使審批住……仲。唔知點解《任我行》一定批，但又唔知點解《床頭床尾》都唔過喎，《斯德哥爾摩情人》又唔過喎，嗰陣開始好懊惱，開始有個陰霾，都陰霾咗年幾。」<br><br>咁當時仲有邊四首歌係唔批？或者簡單啲，有邊兩首歌係獲批嘅呢？<br>1.《主旋律》<br>2.《告別娑婆》<br>3.《斯德哥爾摩情人》<br>4.《任我行》<br>5.《遠在咫尺》<br>6.《失憶蝴蝶》<br>7.《床頭床尾》<br>8.《阿貓阿狗》</p></body></html>