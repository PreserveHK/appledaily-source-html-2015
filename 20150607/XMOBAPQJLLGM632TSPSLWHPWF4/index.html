<html><header><meta charset="utf-8"><title>顧紀筠買香水撻Q</title></header><body><h1>顧紀筠買香水撻Q</h1><p>【時代廣場】人稱「顧老闆」嘅顧紀筠前日5點半左右一身貴婦打扮，披住絲巾戴住墨鏡現身銅鑼灣時代廣場。佢先上樓好快手咁買咗啲攝影用品，之後就落到地面樓層睇香水。顧老闆好快就睇中幾款香水，佢叫店員噴咗喺試紙度聞，之後就噴落手腕仔細咁聞。前後見佢試咗大概3款產品，正當佢準備扑槌買嘅時候，佢發現有記者影相，佢即刻放低手上嘅香水，急急腳行咗落港鐵站。<br>採訪、攝影：朱志聰</p></body></html>