<html><header><meta charset="utf-8"><title>【電腦巡場】Transformer機價插水　10吋高清芒配4G打電話</title></header><body><h1>【電腦巡場】Transformer機價插水　10吋高清芒配4G打電話</h1><p>ASUS近期好進取，先有Zenfone 2以平價4GB RAM手機攻打國產手機，再來是以ASUS Transformer TF303CL平板打平價機市場，規格完全唔失禮。有10.1吋1920 X1080全高清芒，再配上Intel四核1.33GHz處理器，配2GB RAM及16GB ROM，同4G LTE電話功能，好多國產機都冇佢咁強。不過機價由$3,898插水至$2,298，已經幾近同國產機睇齊。</p><p>查詢：訊達科技（深水埗黃金電腦商場地庫63/67號舖）<br>記者：朱崇德</p></body></html>