<html><header><meta charset="utf-8"><title>傲兒愕然Bobby被飛</title></header><body><h1>傲兒愕然Bobby被飛</h1><p>何傲兒加盟林建名的娛樂公司後，昨日正式復工，為會展婚紗展行婚紗騷。提到有傳歐陽震華不獲無綫續約，她表示：「我都有留意，好愕然，我都好鍾意佢，覺得好可惜。」再問到她為何不同大台續約，她表示：「我走嗰時都有留我，一年前已經傾，可能每個case都唔同，因為我自己當時係想出去闖。」問到她早前以婚紗造型簽約「下嫁」大少，連維基也改資料她們二人結婚：「係關注我嘅人搞嘅gag。我係嫁咗佢間公司，我的名字，大名姓氏。如果下次再係咁，我就親自上去改！佢係我公司老闆，我同佢只係工作上修成正果。」<br>之前有傳她翻撻周子揚兼做柴可夫司機，她否認復合：「𠵱家我哋係朋友，發展空間冇乜嘢可能，我哋成日都係一班朋友唱K打麻雀，我爸爸都知道嘅，冇秘密，我哋係好朋友，唔會有乜嘢尷尬。」<br>採訪：黃曉妍<br>攝影：沈健程</p></body></html>