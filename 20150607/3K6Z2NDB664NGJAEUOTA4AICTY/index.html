<html><header><meta charset="utf-8"><title>小一派位放榜　雙非家長反擊本土派：唔係我哋，港校有人讀？</title></header><body><h1>小一派位放榜　雙非家長反擊本土派：<br>唔係我哋，港校有人讀？</h1><p>【本報訊】小一統一派位昨放榜，焦點所在的上水跨境學童校網派位中心，警方派出逾百警員，嚴陣以待兩本土派團體反雙非示威，最終未有發生衝突。有獲派第一志願的雙非家長斥示威者無聊，更指「唔係我哋班大陸人嚟，你哋啲香港學校有人讀咩？」學者指內地人未必能夠代入港人處境思考，僅個別人士有類似想法。<br>記者：倪清江　呂家敏</p><p>今年有約2,600名跨境學童報讀專用統一派位校網，大部份是雙非，上水香海正覺蓮社佛教正慧小學是四間跨境校網派位中心之一；另三間設於粉嶺、天水圍和屯門。警方在校外以鐵馬分隔示威區及家長出入學校區，相距約15米。逾百名警員高度戒備，教育局及正慧小學禁止記者入校採訪。香港本土力量成員率先持着「蝗童返大陸」橫額到來示威，其後熱血公民成員也到場「開咪」批評雙非搶資源和學位。曾有居民離遠斥罵他們，但集會最終於中午和平結束。<br></p><p>佛教正慧小學提早在8時半前，已容許家長進入校內領取派位結果。不少家長笑着進場，但為未獲派上水小學而失望離開，當中較多被派到屯門，其次是天水圍，也有個別被派到馬鞍山和青衣。居於福田的單親港媽謝女士，因幼子被派到天水圍小學而一面惆悵，「估計返學要兩個鐘，去到咁遠，唔知點算！」雙非家長張太的女兒獲派第一志願打鼓嶺小學，她稱接受，但不滿意，「冇辦法，上水太逼啦，係自己揀，但嗰度太遠啦」。她說會搬近沙頭角口岸居住，但不會搬來港。</p><p>學者：個別難代入港人處境
</p><p>被問及附近的示威行動，張太怨氣即連珠炮發，「我對嗰班人無話可講，真係。因為我哋都係按照正常途徑過嚟生，唔係非法。成日話我哋搶咗佢嘅嘢，我哋搶咗佢乜嘢？試諗下，唔係我哋班大陸人嚟，你哋啲香港學校有人讀咩？係咪先？」<br>張太再指他們「冇諗到有咁多無聊人冇事做」，又指雙非長大後會貢獻香港，「大家互相互利啫，第日我哋啲小朋友喺度成長、工作，咪一樣交稅。成日話我哋搶咗乜嘢啲福利，我哋大人喺內地，小朋友（第日）納稅，福利邊個享？係我哋享咩？唔係嘛，你哋呢邊啲人享之嘛！」張太言論昨引起網民極大迴響，網上不少留言叫她帶女兒回深圳讀書。</p><p>另一雙非家長黃女士稱雙非在港出生，就有權接受香港教育，不認同是爭資源和學位。她不滿本土派團體以「蝗童」形容雙非，「怎稱呼別人是自己質素問題，我罵你是我質素低」。<br>對於本土派和雙非家長看法南轅北轍，理工大學應用社會科學系助理教授鍾劍華認為，內地人未必能夠代入港人處境思考，「有啲人覺得經濟同香港拉近，心態上財大氣粗，有啲咁諗法唔出奇」。</p></body></html>