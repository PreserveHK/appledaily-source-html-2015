<html><header><meta charset="utf-8"><title>馮仁昭四圍超：成龍封拿督笑晒口 - 馮仁昭</title></header><body><h1>馮仁昭四圍超：成龍封拿督笑晒口 - 馮仁昭</h1><p>成龍去年好黑仔，囝囝祖名吸毒被捕，又俾人周街貼大字報唱衰。今年終於轉運，噚日獲馬來西亞元首哈利姆賜封拿督勳銜。聽講今次係配合聯邦直轄區日，揀選咗三百五十六位有功人士嚟頒發，過去楊紫瓊都拎過拿督勳銜，但成龍係繼印度男星沙魯克汗喺二○○八年之後，再獲授勳嘅海外藝人，所以佢上台受封一刻展現出最近難得嘅笑容。<br>撰文：馮仁昭</p></body></html>