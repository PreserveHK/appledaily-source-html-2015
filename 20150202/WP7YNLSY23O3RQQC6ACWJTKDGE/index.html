<html><header><meta charset="utf-8"><title>學者：配合中央舒緩青年怨氣</title></header><body><h1>學者：配合中央舒緩青年怨氣</h1><p>【拆局】<br>特區政府以協助青年向上流為施政重點，由全國政協副主席董建華成立的智庫「團結香港基金」亦表明專注研究青年問題之際，身為團結香港基金顧問的馬雲，一擲十億幫助港青創業，有學者認為，不排除馬雲是配合中央與特區政府的需要，藉幫助港青向上流，從而舒緩年輕人的怨氣。<br></p><p>「幫企業做公關」
</p><p>據了解中央正檢討雨傘運動，發現年輕人對社會的不少怨氣源自沒有發揮機會，故積極「度橋」舒緩怨氣。而深獲董建華重視的馬雲，不單為董智庫任頭炮演講嘉賓，昨天更宣佈成立基金助港青創業。<br>中大政治與行政學系高級講師蔡子強分析，「既然佢（馬雲）係團結香港基金嘅一分子，唔排除佢都要做啲嘢，配合中央同特區政府嘅需要；肯定唔會阿茂阿壽叫佢幫手，佢都肯幫」。蔡認為，馬雲願意幫手，也有其個人考慮，「始終佢都移民咗嚟香港，（或欲）用佢身家九牛一毛嘅錢，去幫企業做吓公關、爭取吓香港市民好感同形象」。<br>團結香港基金顧問、鮮魚行學校校長梁紀昌指基金沒有討論過此項計劃，相信是馬雲的個人項目，認為此舉對年輕人爭取向上流有幫助，「至少有啲資源同機會畀到佢哋，唔會令年輕人因為冇資金，就唔可以發揮所長」。但他認為此舉未必有助舒緩年輕人的怨氣，「始終青年係唔滿意個政改、覺得唔公平」。<br>■記者許偉賢</p></body></html>