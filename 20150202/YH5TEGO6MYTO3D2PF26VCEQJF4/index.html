<html><header><meta charset="utf-8"><title>隔牆有耳：「6894」跑出　馬會被指作反 - 李八方</title></header><body><h1>隔牆有耳：「6894」跑出　馬會被指作反 - 李八方</h1><p>噚日馬會被指作反，點解？原來因為七場賽馬結果，排名第一至四位嘅馬匹，咁啱組成「6894」，唔少網民即時話喎：嗱，特首梁振英被戲稱「689」，而「4」字一向被認人認定係「死」的諧音，咁樣嘅結果，係咪令CY唔多好過先？而第一名嘅6號馬，仲叫「英」勇大師。有網民笑指「天意難違」，亦有人叫藍絲帶向馬會投訴，要求馬會嚴正道歉，宣佈賽事無效。其實之前運動品牌PUMA早前喺官方fb上載一幅「D7689」馬拉松號碼布圖片，被藍絲網民話「D7」係廣東粗口諧音，「689」則係CY，所以去信PUMA總裁投訴，最終PUMA要就事件道歉㖭！身為馬主嘅林大輝就八方講，相信馬會公信力高、唔會造馬，叫網民唔好無理取鬧。</p></body></html>