<html><header><meta charset="utf-8"><title>【壹週刊】Yumiko懷胎6月　老公為B禁煙口擘擘</title></header><body><h1>【壹週刊】Yumiko懷胎6月　老公為B禁煙口擘擘</h1><p>【壹週刊】唔經唔覺Yumiko已經有咗六個月，呢日佢就同老公Andy行花墟，平日煙不離手嘅Andy，為咗BB健康，一支煙都無食過，唔怪得口擘擘吊煙癮啦！<br><br>四月生得嘅Yumiko，知道自己呢胎係女，開心到係咁幫BB買衫，啲衫仔已經夠BB著到兩歲，而Andy就快做爸爸亦都好開心，佢仲自動波唔喺老婆面前食煙，免得兩母女食佢啲二手煙。不過平時煙不離手，依家無得食緊係唔多慣啦，日前佢哋行花墟，見Yumiko佗B個樣好精神，反而Andy就好似未瞓醒咁， 睇完花，Yumkio又捉老公睇賀年用品，陪老婆行咗咁耐，最後無斬獲，Andy又悶又唔可以食煙，臨走即刻擘晒口吊癮！<br><br>iPhone版下載：<br> http://goo.gl/1SDaWF <br><br>Android版下載：<br> http://goo.gl/xfQS8D <br><br>壹週Plus網頁<br> http://nextplus.nextmedia.com/ </p></body></html>