<html><header><meta charset="utf-8"><title>千嬅尾場丁子高伴舞　喪笑甩嘴</title></header><body><h1>千嬅尾場丁子高伴舞　喪笑甩嘴</h1><p>楊千嬅七場紅館演唱會，前晚在歡呼聲、笑聲及淚水下圓滿結束，原本十一時五十分唱完，但觀眾不肯離場，結果千嬅清唱《煉金術》至凌晨十二時完場。千嬅每場都請不同嘉賓，前晚尾場星光熠熠，除有陳奕迅、梁漢文與她組成華星三寶合唱《大激想》，林海峰（Jan）、黃偉文（Wyman）及老公丁子高突然現身上台，都令她驚喜萬分。</p><p>Jan放假送上門</p><p>曾與千嬅不和的Wyman上台送花，千嬅喊爆，場面感人。不過，前晚最令千嬅驚喜還是老公丁子高，當千嬅唱《抬起我的頭來》時，丁子高上台混入舞蹈員中並站在千嬅背後，當千嬅轉身見到老公站在台上時，即嚇到甩嘴，千嬅笑說：「你做乜嘢呀！着VRF件衫呀！」<br>另一位神秘嘉賓Jan上台都嚇了千嬅一跳，千嬅見到Jan由台底升上台即說：「嚇死我喇，我以為你放緊生日假。」Jan則搞笑說：「我好想睇你演唱會，問工作人員有冇飛，工作人員話爆晒，咁我嚟到，就推咗我上嚟。」<br>有指千嬅似乎想趁演唱會跟嘉賓泯恩仇，但沒有請與她傳不和的黎明，在台上又沒有多謝他，千嬅在慶功宴上表示：「我有一場有講，今晚（前晚）大大個林生（林建岳）喺度，佢包括咗成個集團，我公司有好多部門、同事，多謝佢就實冇死，仲會財源廣進，如果我淨係講黎生都有事。」</p><p>請黎明要有因</p><p>問到可有請黎明做嘉賓？千嬅說：「咁講成個娛樂圈好多人都冇請，我跟住自己個心想請嘅人，冇特別原因，請佢又要諗個原因，上次同佢喺澳門做回歸騷都有傾偈，之後有一齊食飯同飲嘢，只係冇將呢啲嘢擺上枱講。」明日是千嬅四十一歲生日，她表示生日願望是身體健康：「因為紅館好多人都病，我都中咗招，𠵱家瞓覺都戴口罩，唔想傳染屋企人。」<br>採訪：盧妹<br>攝影：葉君海</p><p>【前晚嘉賓】</p></body></html>