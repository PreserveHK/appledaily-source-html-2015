<html><header><meta charset="utf-8"><title>夜晚不得了？巨乳大島優子被爆性慾強</title></header><body><h1>夜晚不得了？<br>巨乳大島優子被爆性慾強</h1><p>日本女團AKB48舊將大島優子離隊後單飛發展，昨日佢就出席橫濱電影節嘅頒獎禮，接受大會頒發嘅最佳女配角殊榮。<br>大島優子喺夥拍宮澤里惠嘅電影《紙月》有出色表現，連奪最佳女配角後，又忙緊趕拍新劇《錢的戰爭》，女優事業向好，不過大家始終對佢嘅肉體較有興趣。好似前晚播出嘅清談節目，大島優子以主持身分訪問已婚女星鈴木奈奈，口不擇言嘅鈴木奈奈自爆性生活唔多協調，話兩人雖然晚晚同床，但個衰佬連行貨都懶得交，對住大島優子大呻女人都有嗰方面嘅需要，大島優子隨即尷尬回應話：「都係嘅。」點知鈴木奈奈即咬住唔放，仲話：「大島優子咁巨乳，應該性慾幾強，夜晚真係不得了！」搞到大島優子幾乎無地置容，既掩面又傻笑，仲起身追打鈴木奈奈，場面惹笑。</p></body></html>