<html><header><meta charset="utf-8"><title>【一周必看】同曉明訂婚？Baby中指戴閃爆巨鑽</title></header><body><h1>【一周必看】<br>同曉明訂婚？Baby中指戴閃爆巨鑽</h1><p>黃曉明上年喺上海同fans搞生日派對，揚言今年必娶女友Angelababy，唔知黃曉明係唔係打鐵趁熱，最近向Baby求婚成功呢？<br><br>日前Baby出席活動，右手中指仲戴上一隻閃爆巨鑽，網民即猜測係唔係曉明求婚成功。其實除咗戒指之外，據知「女漢子」Baby已冇再參加內地版《Running Man》，Baby因為參加呢個綜藝節目，喺內地人氣急升，但現在忽然唔再參加，真係會令人諗到Baby要準備做「曉明新娘」呀！<br><br>不過Baby所屬經理人公司已經解釋Baby戴上嘅巨鑽係品牌贊助，睇嚟係Fans太想佢哋拉埋天窗，無論點都好，今年都會有佢哋嘅「好消息」㗎喇!</p></body></html>