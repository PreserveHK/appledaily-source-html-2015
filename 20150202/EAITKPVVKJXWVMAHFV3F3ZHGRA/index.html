<html><header><meta charset="utf-8"><title>中環在線：波司登CEO做唔夠一年就閃 - 李華華</title></header><body><h1>中環在線：<br>波司登CEO做唔夠一年就閃 - 李華華</h1><p>臨近農曆新年，有人同公司分手了，今次係賣羽絨嘅波司登（3998）首席執行官（CEO）梁旭暉。波司登噚日出公告，指梁旭暉因為「家庭緣故」辭任CEO。查實佢喺波司登做咗一年都唔夠，都走得幾快。<br>波司登二○一三年純利跌逾三成，公司舊年五月就話，因為公司規模越做越大，大股東高德康唔可以兼任董事長同CEO，所以請來梁旭暉，點知一年唔夠，梁生就話拜拜，又由高德康兼埋CEO職務，咁即係還原？<br>不過，梁旭暉應該不愁出路，佢之前做過嬰兒用品股好孩子（1086）首席營運官，之後去咗鞋股達芙妮（210）做首席戰略官，舊年被波司登挖角，BB車、女裝鞋、羽絨，佢都賣過，所以話應該冇乜嘢可以難到梁旭暉，即管睇吓佢將來賣乜喇。</p></body></html>