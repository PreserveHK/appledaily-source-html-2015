<html><header><meta charset="utf-8"><title>火辣戰果︰冇山神靠奧斯爾開火槍手大炒維拉 - 何西</title></header><body><h1>火辣戰果︰冇山神靠奧斯爾開火<br>槍手大炒維拉 - 何西</h1><p>首席射手阿歷斯山齊士受傷缺陣？冇問題。周日英超，阿仙奴仍有大把猛將開火；近期先後復出的奧斯爾與禾確特，齊齊傷癒後首次於聯賽正選披甲，各有出色表現下，助兵工廠於主場以5:0擊敗阿士東維拉，連贏五場。文：何西</p><p>阿仙奴近況大勇，上周英足盃擊敗白禮頓後已連贏四場，周日回師主場迎戰阿士東維拉，陣中首席射手阿歷斯山齊士因傷缺陣。幸近期先後傷癒復出、並在上場英足盃賽事雙雙取得入球的中場禾確特與奧斯爾，可齊齊正選披甲。新加盟的巴西中堅基比爾包列斯達亦可候命，先被列為後備。至於目前在英超仍受到降班威脅的阿士東維拉，人腳上未作出太大變動，相比起上周擊敗般尼茅夫的英足盃賽事，只有兩個位置轉換人選，由中場戴爾夫以及門將巴特古辛復任正選。</p><p>基奧特初段開紀錄</p><p>阿仙奴甫開賽便佔盡優勢，禾確特在開賽兩分鐘便幾乎單刀，但推進至禁區頂被從後趕上的維拉守將奧哥尼將皮球截出底線。三分鐘後，到艾朗藍斯與後上的蒙利爾在左路配合，藍斯在禁區頂接應後者回傳馬上起腳施射，惜柱邊出界。<br>戰至八分鐘，兵工廠即打開紀錄，梅迪薩卡在後場大腳解圍，處於中圈附近的奧斯爾「連消帶打」，瀟灑地順勢將球撥前，由前鋒基奧特接應單刀埋門，輕易射破巴特古辛十指關，為球隊先開紀錄。<br> 維拉落後下加強壓逼，在上半場中段取得比阿仙奴更高的控球率，但一直無法組織到具威脅攻門。阿仙奴一球在手亦不急於搶攻，等待機會再次撕破維拉的防線；戰至二十六分鐘，辛迪卡索拉罕有地爭頂成功，接應的基奧特回傳予這名西班牙中場，後者施射可惜中柱不入，未能為主隊擴大領先優勢。<br>完半場前三分鐘，維拉總算首次威脅到兵工廠的大門，卡利斯基爾傳中，前鋒安祖斯韋文入楔以頭槌攻門，皮球彈地後仍被阿仙奴門將奧斯賓拿成功撲出，完半場主隊以一球領先。</p><p>連同英足盃五連勝</p><p>易邊後十一分鐘，阿仙奴再入一球，今次角色交換由基奧特投桃報李，傳予左路的奧斯爾，後者以左腳射向遠柱，古辛飛盡亦無法阻止維拉再失一球，兩人各貢獻一傳一射，助兵工廠以2:0輕鬆領先。戰至六十四分鐘，阿仙奴再憑快攻擴大比數，今仗由辛迪卡索拉直傳予入楔禁區的禾確特一射破網；七十五分鐘，辛迪卡索拉射入十二碼，加上小將比利連在補時亦建一功，終以五球屠殺維拉，締造五連勝。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>