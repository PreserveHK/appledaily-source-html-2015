<html><header><meta charset="utf-8"><title>Kary蹺實老公甜蜜返港</title></header><body><h1>Kary蹺實老公甜蜜返港</h1><p>餅碎吳雨霏（Kary）與「網球王子」洪立熙（Brian）日前在微博宣佈已婚，兩人先到意大利旅行，Brian成功在當地求婚，其後他們轉飛美國註冊，昨晚洪氏伉儷拍拖返港。</p><p>一對新人並肩推着行李車出閘，Kary蹺實Brian大晒恩愛，兩人應傳媒要求停步合照和訪問，他們手上未見戴有婚戒，Kary解釋：「因為驚唔見，所以冇戴喺手。」Kary更全程護夫：「你哋會嚇親佢，多謝大家！我哋搭咗二十幾個鐘頭飛機，大家好眼瞓，佢好緊張，佢始終唔係圈內人，佢好怕醜。」問此行是否已度蜜月？Kary說：「都可以咁講。」有指兩人稍後在港擺酒，Kary說：「隔幾日我哋見面先講。」Kary和Brian閃婚可是有喜？她否認：「梗係唔係。」Brian期間只答過記者一句心情緊張，即被工作人員拉走，最後Kary和老公順利上車離開。<br>採訪：藍文浩<br>攝影：仇志德</p></body></html>