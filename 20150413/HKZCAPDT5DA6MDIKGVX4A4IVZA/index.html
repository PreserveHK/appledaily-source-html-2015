<html><header><meta charset="utf-8"><title>唔怕湯怡有BB洪卓立：我一向都好安全</title></header><body><h1>唔怕湯怡有BB<br>洪卓立：我一向都好安全</h1><p>前晚《饑饉三十》喺黃竹坑運動場舉行，洪卓立就上年就帶病上陣，扁桃腺發炎，而前日立立都係有病，佢話大前日跑步前嘅時候，諗住去食啲嘢，就去咗食燒鵝，食完之後就即刻肚屙，佢就話：「之後我上網睇番，嗰間嘢20個人留言都係鬧，今日就最嚴重，又肚屙又胃痛，不過都唔敢睇醫生住，因為今晚要唱歌，食咗藥會聲沙，同埋搞到把聲乾晒。」立立都有講到上年「饑饉」自已都係病，佢就話：「可能係個天叫我要食少啲，我啲朋友話我之前同女朋友去旅行好食好住，依家要還。」<br><br>講到如果係女朋友又屙又嘔的話，會唔會怕女朋友有咗BB，立立就話：「唔驚，我一向都好安全，我係一個幾安全同幾有計劃嘅人。」至於去到探Yumiko嘅時候，會唔會取經，佢就話唔使咁快，仲講多次：「我都話我好安全。」講咗兩次，睇嚟立立真係好安全。</p></body></html>