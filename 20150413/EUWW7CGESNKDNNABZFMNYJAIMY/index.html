<html><header><meta charset="utf-8"><title>求驗客手記︰老馬慈善賽怒踢保安</title></header><body><h1>求驗客手記︰<br>老馬慈善賽怒踢保安</h1><p>阿根廷球王馬勒當拿（白衫）早幾日去咗哥倫比亞首都波哥大，踢咗場名叫「為和平而比賽」嘅慈善賽，支持哥倫比亞嘅和平進程。老馬射入咗球致勝12碼，完咗場都冇急急腳走人咁大牌，反而喺場邊慢慢行拍手兼揮手多謝粉絲。不過，老馬果然有火，俾一大班傳媒圍住嘅佢，嫌一位攝影師阻住條路又唔肯行開，嬲嬲地就使出佢著名嘅「上帝之手」打咗個鏡頭幾吓。跟住有位保安人員唔知係咪驚場面太混亂，想幫老馬擋開啲閒雜人等，點知老馬唔領情不特止，仲起飛腳踢對方㖭。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>