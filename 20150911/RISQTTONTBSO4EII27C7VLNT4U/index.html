<html><header><meta charset="utf-8"><title>王麗嘉陪母電視送飯</title></header><body><h1>王麗嘉陪母電視送飯</h1><p>【跑馬地】王敏德同馬詩慧嘅20歲細女王麗嘉，早前被踢爆同富二代拍拖，日前記者喺跑馬地茶餐廳見到王麗嘉，不過呢日佢冇陪男友，反而做乖乖女陪媽咪同細佬開餐，冇化妝嘅馬詩慧個樣有啲攰，三母子雖然同枱食飯但各自修行，囝囝聽住耳機送碟頭飯，馬詩慧同囡囡坐嘅位對住部電視機，兩母女就用電視撈飯，快快趣食完埋單走人。<br>採訪、攝影：潘冠恩、徐錦池</p></body></html>