<html><header><meta charset="utf-8"><title>諸葛快人一步着秋裝</title></header><body><h1>諸葛快人一步着秋裝</h1><p>【中環】諸葛紫岐前日撇甩老公同囝囝，約咗閨蜜去中環置地廣場high tea，𠵱家都仲係9月，天氣未算好涼浸浸，但係戴黑超嘅諸葛已經急不及待換上秋裝，當時佢背向商場而坐，唔留神仔細望幾乎見唔到佢。其間諸葛同友人傾到指手劃腳，吹足兩粒鐘先走人，諸葛離開時見到記者，友善打招呼之後先上車，由司機接載返歸。<br>採訪、攝影：潘冠恩</p></body></html>