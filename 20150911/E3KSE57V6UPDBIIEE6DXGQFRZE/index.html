<html><header><meta charset="utf-8"><title>「政府明幫新世界」李永達戥四叔唔抵</title></header><body><h1>「政府明幫新世界」<br>李永達戥四叔唔抵</h1><p>星光大道擴建之後，將新增逾兩成商業樓面面積。土地監察主席李永達認為若地產商申請司法覆核，反對城規會在未有更改星光大道土地用途前便批准新世界之擴建計劃，官司「有得打」。他指不先更改土地用途「沒常識」，反映官官相衞。</p><p>指城規會「冇常識」</p><p>李永達又批評康文署，幫新世界「幫到出晒面」，「單單新世界申請，實輸，記得幾年前四叔捐地畀人，喺新界馬田壆嗰幅地，最初去城規會三次都扑低（否決申請），因為係地產商做（睇得特別小心）」。<br>他估計如果沒有康文署共同申請擴建星光大道，城規會不會馬上批准，現時做法近乎是欽點新世界做。<br>《壹錘定音》前日爆料，包括信和、嘉里在內多個地產商擬就城規會批准星光大道擴建計劃提出司法覆核。<br>李永達昨晚接受《壹錘定音》訪問，指出城規會並沒有一套準則，規定休憩用地新增多少商業面積，便需要更改土地用途，但以星光大道擴建為例，在總地盤面積約37,941平方米內有多達8,719平方米的樓面面積，其中包括一個兩層高的美食廣場和以電影業為主題的商場，比例達23%，一般來說已屬高比例，需先更改土地用途才可進行擴建工程。<br>他更以維多利亞公園為例子說明，「如果將20%即四分一咁多變咗做酒樓、食肆，如果你唔做全面諮詢，呢個一定係冇常識嘅做法」。<br>主持李慧玲認為這宗擴建計劃，完全閉門做車，政府應就如何優化先進行公眾諮詢，「最好就搞個公開嘅星光大道設計比賽，等香港人有得參與，將尖沙嘴海濱還畀香港人！」</p><p>星光大道現況</p><p>星光大道一直由新世界管理，早年被國際旅遊網站評為全球令人失望的12個景點第二位，管理質素可想而知。《壹錘定音》記者昨日到星光大道視察，設施破落有如英國荒廢樂園Dismaland，新世界仍值得續約嗎？<br>■記者梁穎嫻</p></body></html>