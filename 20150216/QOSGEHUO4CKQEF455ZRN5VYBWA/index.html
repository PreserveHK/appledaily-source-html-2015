<html><header><meta charset="utf-8"><title>石永泰：有人見錢開眼矮化港價值</title></header><body><h1>石永泰：有人見錢開眼矮化港價值</h1><p>【本報訊】大律師公會前主席石永泰在一個訪問中批評，特區政府不單沒有捍衞港人尊崇的價值，反而任由其於不知不覺間流逝。他指出，港人心中的怨憤「唔係因為唔夠錢，唔夠糖派，係因為佢哋所stand for（尊崇）嘅嘢未被尊重，仲被低貶。」而當港人提出這價值時，往往被指控為「大香港心態」，石認為可能有一些港人為私利，向內地獻媚，矮化推崇民權法治者為「唔抵得」內地富強的「廢青」。<br></p><p>指港府任由價值流逝
</p><p>有線電視昨日再播出石永泰專訪，石指港府沒有幫港人捍衞引以自豪的價值，任由其於不知不覺間流逝，如一國兩制白皮書指法官要考慮國家長遠發展利益，「咁係唔係國企喺香港打官司輸咗，唔符合利益噃，我哋心裏邊要顧住先」。<br>港人推崇核心價值，如法治和學術自由等，往往被指為「大香港心態」。石永泰認為，「又或者係有啲香港人，因種種嘅原因卑躬屈膝……見錢開眼呢？」為一己私利獻媚。石永泰稱有些地方一窮二白，但「強國子民仲仆到去」，這便是其優勝之處。<br>左報連日批評港大法律學院前院長陳文敏，以及特首梁振英點名批評港大學生會刊物《學苑》，並辯稱有言論自由。石永泰指出，言論自由的概念是指一個政權、公權力，不會因為個人的言論，而令其需要承擔法律責任受到懲罰。現在並沒有人要追究該兩份報章及梁就發表這些言論罪責，指有關辯解「風馬牛不相及」。</p><p>盼專業人士講良心話
</p><p>對於梁稱他有責任指出《學苑》鼓吹港獨的問題，石永泰認為《學苑》的言論不成氣候，反而在梁於施政報告提出後，令更多人留意。如若梁認為有歪理便應指出，石請梁亦應反駁中英聯合聲明或失效等歪理。<br>石永泰表示，須維護香港的一制，不卑不亢在專業崗位上向內地宣揚香港價值。至於如何做？他直言，跟很多港人一樣很無助，但認為需要更多人走出來，在專業、政治等層面說多些良心說話。但他表明自己無意從政。<br>他又批評，泛民主派有時過猶不及，過份炒作，如將包致金法官退休一事「放到好大」。<br>■記者張婷婷</p><p>石永泰部份語錄</p><p>論港人被指「大香港」心態：<br>「又或者係有啲香港人，為種種原因卑躬屈膝、委曲求全、跪地求饒、搖尾乞憐、見錢開眼，為咗攞短短嘅一己利益走去擦晒鞋、跪低？」<br><br>評左報連日撰文批評陳文敏：<br>「我只能夠講話如果你係有信心呢個內容真係站得住腳嘅話，將佢繙譯成七國語言，走去廣派畀國際社會，睇下大家係笑定係讚揚。」<br><br>談梁振英批評《學苑》講港獨：<br>「內地好多啲歪理都講，或者香港建制好多歪理都講緊……就唔該全部歪理都駁晒，例如話《中英聯合聲明》已經係單方面噏，甚至乎冇效㖭。」<br><br>指部份法律界泛民過猶不及：<br>「有一段時間話香港司法界係靠佢（包致金法官）啦，佢走咗之後，死喇冇人再係良心法官！……你當其他嗰四個（另外四名終院常任法官）死㗎！」<br><br>資料來源：有線訪問內容</p></body></html>