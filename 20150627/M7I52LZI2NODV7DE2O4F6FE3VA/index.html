<html><header><meta charset="utf-8"><title>千嬅肺炎初癒嗌減產</title></header><body><h1>千嬅肺炎初癒嗌減產</h1><p>楊千嬅早前因早期肺炎入院八日，由於身體狀況不適合過份勞累，演唱會被迫取消，其他工作亦會視乎情況再決定是否延期。早前楊千嬅帶病為電影《迷你兵團》（Minions）配音，前晚她戴着一個極之搶鏡的迷你兵頭飾現身旺角首映禮，她表示第一次做配音，曾擔心過因病未能繼續，她說：「其實因為嗰段時間入咗院，自己5月16號入院，18、19號要配音，因為唔改得，配完send返去美國聽，開頭話冇得改時間，但電影公司好好，特別改到25號，醫生又好好畀我出院，係我囈佢畀我出院，話淨係配音用聲唔會操勞，所以醫生先畀我去，亦多謝電影商肯等我，畀五日我去配，因為自己唔夠氣，電影公司方面就我，每日配2至3個鐘。」</p><p>湊仔返學壓力大</p><p>千嬅透露開始減少工作，不過有合約的不可以推，至於巡迴演唱會，會做到11月完，之後打算休息幾個月，她說：「本身公司有套戲出年年頭拍，但要求公司過年後先拍，𠵱家自己好番晒，不過要好好控制唔好翻發，所以要好好養生，好彩阿仔𠵱家放暑假，平時要早起身湊返學大壓力。」<br>採訪：譚倩宜<br>攝影：仇志德</p></body></html>