<html><header><meta charset="utf-8"><title>牛雜妹跟蕭定一傾約</title></header><body><h1>牛雜妹跟蕭定一傾約</h1><p>落選港姐「牛雜妹」李美琪（Monnie）昨日在家姐陪同下，到蕭定一位於鰂魚涌的公司面試。穿上白色上衣露腰兼透bra的Monnie，洽談了個多小時才離開，問到她是否跟蕭定一簽約？她說：「同蕭生傾吓自己未來嘅路可以點行，佢係個好有見識嘅人，無論最後係咪合作都好，佢嘅說話我畢生受用。」問Monnie有傳斟介她的其中一個條件，是在開新片中安排她偶像張智霖合作？Monnie說：「未傾條件，如果有機會合作當然開心，但太長遠喇，自己亦都想同唔同前輩合作。」她透露現時有多間公司同時向她招手，而洽談事宜會交由家姐負責，她還指早前已為余迪偉新書拍攝了一條宣傳短片。<br>此外，早前宣佈退選的巨胸港姐Mandy，原來早前已為自己前程作好打算，早於本月9日她已在fb個人戶口貼出美國加州著名大學UC Santa Barbara（簡稱UCSB）的入學通知書。將於該學修讀會計及經濟的Mandy，更留言開心得要飲用水慶祝。<br>採訪：盧妹<br>攝影：黃曉程</p></body></html>