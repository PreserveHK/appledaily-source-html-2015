<html><header><meta charset="utf-8"><title>趣趣地：加納執波仔都收近百萬</title></header><body><h1>趣趣地：<br>加納執波仔都收近百萬</h1><p>猶記得加納（白衫）喺舊年巴西世盃決賽周嘅分組賽包尾出局，而黑星喺同葡萄牙進行最後一場分組賽之前，佢哋班球員因獎金問題蘊釀罷踢，最終要足總會長德拉文尼文哈馬親自飛去巴西，先至拆得掂。加納足總就展開調查，日前出咗份396頁嘅報告，原來黑星舊年世盃使咗3,875,500美金，23個球員嘅出場費就達230萬美金（約1,800萬港元）。器材主任亦即係「執波仔」居然都收10萬美金（約78萬港元），金額同教練、助教、球隊經理、隊醫同物理治療師等一樣。執波都收10萬蚊美金，掠水掠得咁離譜，加納足總唔查就假啦。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>