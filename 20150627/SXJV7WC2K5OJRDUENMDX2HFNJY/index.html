<html><header><meta charset="utf-8"><title>趣趣地：紅魔險簽系列冇個堅</title></header><body><h1>趣趣地：<br>紅魔險簽系列冇個堅</h1><p>曼聯自從簽咗迪比之後，今夏有關佢哋增兵嘅報道簡直係沒完沒了，近日話紅魔開價3,500萬鎊斟沙治奧拉莫斯，隔一日又話皇馬要收6,400萬先肯賣，睇嚟又似係冇米粥。有統計指出，喺過去一個月傳出曼聯一共想買18個球員，但暫時冇一個係落實咗。最熱炒嘅係拜仁慕尼黑中場舒韋恩史迪加，共有64篇頭條報道，拉莫斯都幾受注目，有61篇緊隨其後。不過曼聯唔好氣餒，咁多目標裏面，暫時只有羅拔圖法明奴真係離咗隊去咗第二間球會咋。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>