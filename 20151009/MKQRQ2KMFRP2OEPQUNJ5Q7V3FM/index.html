<html><header><meta charset="utf-8"><title>一周三件：中外運炒注資 - 錢雋</title></header><body><h1>一周三件：中外運炒注資 - 錢雋</h1><p>中國外運（598）今年4月最高見18.6倍PE，股價到家陣調整近半，預測PE落番單位數，環球行家中平霸，加埋有機會注資，中外運現水位，有啲留口水。<br>中外運今年上半年盈利增長31%到8.8億元人仔，已經有半年靚仔成績打底。場內專業評估，中外運今年盈利15.2億元人仔，增長23%，EPS 0.4港元，明年EPS再增長10%，到0.44港元，現價（4.08元）預測PE跌到9.3倍。中外運由2003年上市以嚟，平均16.5倍PE，明年預測PE平咗44%。</p><p>七成大行叫買</p><p>中外運揸咗近61%嘅外運發展（滬：600270），外運發展明年預測16.5倍PE，環球物流行家，UPS明年預測17.5倍PE、FedEx 14.2倍、市值過600億港元嘅日本大和控股，明年22.6倍PE，中外運又係平咗一大截。<br>又中外運明年預估0.97倍PB，上邊外運發展2.35倍，UPS更高達23倍。齋睇「表面」PB，中外運已經平霸，若果計埋嚟自外運發展近82億港元股本凸章增值，中外運實際PB係得0.7倍！<br>隨住中集同中遠系統停牌搞重組，市場亦一直憧憬，場內餘下海航同物流瓣數，亦有重組動作。今年8月中報載中外運話，過去兩年，阿媽都有向集團注資，所以，預期今年都會獲阿媽注資，時間預計喺下半年。家陣已10月，即係話，炒注資，應該越嚟越有機。<br>8月以嚟，10間大行有7間叫買中外運，平均目標價6.43元，即集團現價要升近60%，博升30%到5.3元，中外運預測PE都係12倍，未有耐炒爆。<br><br>錢雋<br>細價股專家<br>本欄逢周一、三、五刊出</p></body></html>