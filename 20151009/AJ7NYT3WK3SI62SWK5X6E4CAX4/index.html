<html><header><meta charset="utf-8"><title>北姑輝自白書 - 李碧華</title></header><body><h1>北姑輝自白書 - 李碧華</h1><p>北姑輝因生意淡薄又常被「彈鐘」，為博上位，得罪中港同行及嫖客，其搵食網頁更遭恐嚇電郵狂轟，現已落荒而逃，躲到祖國新疆避風頭。<br>以下是北姑輝臨別秋波自白書，為自己專業成就再發功：──<br>「我北姑輝1997年由北京來港，當時貌美如花密食當三番，撈到今時今日，一直主攻『學前性教育』。<br>廣東話初時幾難學，我睇咗三年TVB就識，連叫床呻吟都香港化。我冇政治立場，冇乜偏見或主張，中港台左中右嘅客都接。好多客表面係親中，實際係反中──佢哋擒我時嗌『毛主席萬歲！』，我都不予置評。<br>但最近有個偷偷來上堂嘅𡃁仔，毛都未出齊，唔夠班，佢話叫牛馬車，我睇多數係假名，能力同閱歷都增長緊，『高潮』呢單嘢超出佢認知範圍，點可以拿住有爭議嘅『X唔出』打我哋資深北姑嘅誠信？我食蕉多過你食士多啤梨蘋果橙。點比？喺性學術界係有得比，可以比糖份囉。<br>你哋捧個工夫同手勢差過我嘅？我『影響煙紙』高佢200倍噃，因為啲煙紙有料到，一索，影響力幾大呀！<br>你哋恥笑我？唔識貨！我唔撈喇，返祖國性教育下一代仲好，一於『從娃娃抓起』，由得你哋一世做青頭仔。」</p></body></html>