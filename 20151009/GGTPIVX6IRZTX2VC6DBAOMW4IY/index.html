<html><header><meta charset="utf-8"><title>「籃神」米高佐敦訪港出席私人雪茄派對</title></header><body><h1>「籃神」米高佐敦訪港<br>出席私人雪茄派對</h1><p>「籃球之神」米高佐敦殺到香港喇！佢今日凌晨喺中環雲咸街現身，擔任一個私人雪茄派對嘉賓。現場有多名保安及PR護航，並有唔少記者守候，氣氛甚為緊張，而專門保護外國巨星嘅保鑣阿頭都喺現場，並與保安交談。<br><br>米高佐敦同隨行人員，分別乘坐兩部七人車，於凌晨12點50分左右，到咗中環雲咸街，咁啱會所外有道路維修，所以要行一段路，落車時有約六﹑七位隨行人員，而在場中外保安都有六﹑七名，米高甫落車時，附近飲嘢外籍人士都尖叫嗌佢，佐敦表現親民，並報以微笑，記者叫佢時，佢都有望鏡頭，最後由後門直接上咗去。<br><br>據聞佐敦喺昨晚10點幾抵港，另有指米高佐敦身為NBA球隊夏洛特黃蜂班主，而咁啱黃蜂禮拜日會喺深圳，與洛杉磯快艇進行表演賽，佐敦都會出席呀﹗</p></body></html>