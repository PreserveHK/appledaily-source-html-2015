<html><header><meta charset="utf-8"><title>女兒國：鄭伊娜靠老闆攻韓</title></header><body><h1>女兒國：鄭伊娜靠老闆攻韓</h1><p>鄭伊娜離開亞洲亞洲大半年，計劃多多，之前自費萬元報讀神戲劇場第二屆「黃秋生×甄詠蓓大師班」，跟林德信、趙碩之和蔡思貝做同學，之後又接了一部內地劇並打算出書，最近又成功斟洽專出韓團、韓星的SG Entertainment Group，鄭伊娜說：「機緣巧合識到間公司嘅老闆，佢知道我之前做電視，我哋一拍即合，我諗住可以嘅話簽幾年試吓，𠵱家韓風咁勁，佢哋又話嚟緊會開四部電影，老闆話會預埋我，可以試吓拍電影，如果可以唱埋歌同跳舞，就最好喇！」 <br>鄭伊娜的目標是蔡依林，她說：「我聽講以前蔡依林係唔識跳舞，我希望自己可以好似佢咁克服困難。𠵱家簽間韓國公司，佢哋話會安排我上堂，希望多元化發展。」<br>採訪：非非</p></body></html>