<html><header><meta charset="utf-8"><title>村姑大娛塘：Zayn離1D急返英箍煲</title></header><body><h1>村姑大娛塘：<br>Zayn離1D急返英箍煲</h1><p>大前晚喺亞博館開騷嘅英國當紅男子組合One Direction（1D）真係是非多多，成員Zayn Malik日前被踢爆背未婚妻Perrie Edwards攬女，喺泰國同紋身索女Lauren Rich又拖手又攬到實，仲俾人影晒相，真係水洗都唔清。<br>雖然Zayn喺Twitter嬲爆咁話自己冇不忠，不過佢都決定暫時離開1D急急腳飛返英國，唔同其他成員去菲律賓同印尼開騷，唔知係咪趕住同未婚妻箍煲。Zayn可能會喺月尾先至飛去南非再參與演出。有英國傳媒就話廿二歲嘅Zayn好可能頂唔順私生活受注視。<br>有香港嘅粉絲苦等咗幾日終於喺某酒店嘅吧捕獲野生Harry Styles，梗係要攬到實合照。<br>撰文：李村姑</p></body></html>