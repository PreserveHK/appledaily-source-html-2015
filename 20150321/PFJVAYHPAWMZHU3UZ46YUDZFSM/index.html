<html><header><meta charset="utf-8"><title>雙紅會復仇戰一定好睇到癲</title></header><body><h1>雙紅會復仇戰<br>一定好睇到癲</h1><p>如果嫌今周西甲國家打吡太夜開波，咁英超「雙紅會」球迷一定唔可以錯過。紅魔同利記現在於聯賽榜排第4、第5位，爭冠軍就難啲，但前四歐聯參賽席位，兩隊真係爭崩頭，尤其季初成績麻麻嘅利記，慢慢踢番起，依家只落後紅魔兩分，周日贏波即越過對手上前四，領羅渣士唔緊張就假。<br><br>首循環時，利物浦作客奧脫福慘吞三蛋，當時由艾堅遜執法，今次再遇，又係呢位球證主審，作為紅軍球員，肯定想喺主場爭番口氣，破宿敵上前四。「雙紅會」周日晚9:30黃金時間開波，真係冇理由唔睇！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>