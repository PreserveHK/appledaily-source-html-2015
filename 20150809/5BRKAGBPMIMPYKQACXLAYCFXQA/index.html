<html><header><meta charset="utf-8"><title>【一周必看】齊昕老竇係劉華？仲同大媽勁舞唔係啩</title></header><body><h1>【一周必看】<br>齊昕老竇係劉華？仲同大媽勁舞唔係啩</h1><p>有時候老竇老母俾仔女激到氣上心頭，乜嘢「生嚿叉燒好過生你」、「喺垃圾桶執你返嚟」晦氣話都講得出。唔知近日特首之女梁齊昕係咪做咗啲嘢激親父母？佢星期日凌晨喺facebook話喎，父母經常話佢喺街邊垃圾桶執返嚟，而佢覺得唔係講笑。講起垃圾桶，網民群情洶湧，唔少人問，唔通CY女真正老竇係劉江華？</p></body></html>