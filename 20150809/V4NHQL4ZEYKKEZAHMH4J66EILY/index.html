<html><header><meta charset="utf-8"><title>古仔想做爸爸</title></header><body><h1>古仔想做爸爸</h1><p>古天樂昨日在廣州出席鞋履活動，並與同場小朋友呼籲捐書籍的慈善活動，古仔在影大合照時，細心照顧小朋友，幫他們排位影相。古仔接受訪問時表示喜歡小朋友，問到他何時想做爸爸，他就笑言：「想生但唔知幾時，自己覺得同小朋友相處最緊要有耐性，多溝通，好似朋友關係咁。」<br>提到活動呼籲捐書籍給貧困小童閱讀機會，古仔透露小時候最愛看故事書：「我有圖書證，會去圖書館借書，就最like科幻、恐龍、金字塔呢啲題材嘅書。」問到工作近況，他表示忙拍兩部電影：「同Chilam拍緊《Z風暴2》，題材圍繞ICAC，都好多室內景唔係太辛苦，另一嗰套《危城殲霸》係古裝戲，呢幾日開始外景，熱到唞唔到氣。」<br>撰文：唐如</p></body></html>