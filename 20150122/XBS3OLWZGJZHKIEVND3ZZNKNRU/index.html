<html><header><meta charset="utf-8"><title>一句「後會有期」好鬼型方健儀難忘最後一夜</title></header><body><h1>一句「後會有期」好鬼型<br>方健儀難忘最後一夜</h1><p>猶記得方健儀最後一晚報新聞，一句「多謝支持，後會有期」含蓄中帶感性。Akina就自爆當晚嘅心情起落︰「我個人都幾眼淺，我知道開始嗰陣冇問題，但去到最後一節，都有擔心自己喊。本來都冇乜嘢，點知伍家謙播出活士嗰段故事，嗰段稿係佢特登鋪排嘅。嗰刻我接收到，之後就湧上嚟，就有啲忍唔住…」<br><br>原來係家謙搞喊方健儀嘅！家謙就話︰「嗰段稿係送畀Akina嘅，祝福佢之後更加順利。」唔講唔覺，家謙同方健儀喺晚間新聞時段拍檔咗3年，「農曆新年、除夕、情人節，見到你仲多過見到阿媽！」唔怪得咁心有靈犀啦！<br><br>一至五《亂噏24》！再會果有期！</p></body></html>