<html><header><meta charset="utf-8"><title>馮仁昭四圍超：劉德華再做央視春晚 - 馮仁昭</title></header><body><h1>馮仁昭四圍超：劉德華再做央視春晚 - 馮仁昭</h1><p>早排有傳劉德華因為曾發表過同情佔中學生嘅言論，俾內地秋後算賬，但見佢有份做澳門回歸騷，就知係流料。今年內地央視春晚騷都搵咗佢演出。噚日華仔透過發言人確認消息：「劉德華將會參加二月十八日年卅晚的央視春晚演出，演出內容則不便透露。」華仔對上次做春晚已經係十年前嘅事，其他嘉賓仲有陶喆、莫文蔚等。<br>撰文：馮仁昭</p></body></html>