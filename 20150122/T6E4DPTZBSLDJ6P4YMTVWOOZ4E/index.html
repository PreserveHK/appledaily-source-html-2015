<html><header><meta charset="utf-8"><title>馮仁昭四圍超：發哥呻冇錢落袋零用僅千元 - 馮仁昭</title></header><body><h1>馮仁昭四圍超：發哥呻冇錢落袋<br>零用僅千元 - 馮仁昭</h1><p>【北京直擊】周潤發噚日同張家輝喺北京出席《賭城風雲2》宣傳活動，為咗搞噱頭，現場以頒獎活動方式進行，發哥因為喺戲入面搏命搞鬼嘅演出得到「最強戰鬥力獎」，而家輝因為與同《爸爸去哪兒》童星Angela嘅溫馨互動而獲得「最濃親情獎」。</p><p>有女唔敢望</p><p>戲中除咗劉嘉玲係女主角外，仲有童菲、胡然、高海寧、張慧雯同王子子五女演出，當發哥俾主持問同幾位美女合作嘅感想時，佢大呼：「哎呀，好辛苦。眼睛不敢轉啊！因為發嫂在現場，轉不了。傷腦筋啊！還有另外一個問題，因為這個戲裏，沒有戴眼鏡，所以眼睛不能往下看。」發哥講到興起，又話佢哋喺現場七嘴八舌，會令到自己都想偷聽吓，當主持提醒佢，發嫂聽緊時，小心返屋企要跪，發哥表示：「她普通話很爛的，聽不懂，她的普通話比我更普通。」<br>有報道話舊年發哥拍三套華語電影加上代言，有一億七千萬港元收入，問佢今年準備搵幾多錢？佢話：「你說一億七千萬就一億七千萬嗎？網上那個數字是錯的。你要問發嫂。這個數不對。發嫂每月只給我一千多港幣，哪有一億七千萬，沒有。你回去想想吧。應該是沒有的。」<br>撰文：馮仁昭</p></body></html>