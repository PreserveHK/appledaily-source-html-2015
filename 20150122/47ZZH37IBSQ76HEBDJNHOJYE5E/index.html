<html><header><meta charset="utf-8"><title>袁嘉敏新號碼防滋擾</title></header><body><h1>袁嘉敏新號碼防滋擾</h1><p>女星酥胸半露在活動上吸睛，私下卻成為一班狂迷的騷擾對象，自言長期被網友滋擾的袁嘉敏，最終要開多個電話號碼，她昨說：「一直都好多短訊、WhatsApp，長期send，都係啲性愛文字，有時有圖。試過有人打嚟有呼吸聲，我同佢講再係咁交畀律師處理，不過藝人咪開多個電話。呢兩年內地嘅訊息多啲，特別微博私訊，仲形容晒成個場景，好似同你做愛咁，又問價。」而莊思敏則會用文字反擊，她說：「收古靈精怪相都有，都係器官喺微博私訊，我會封鎖佢，我臨封鎖前會鬧佢！」<br>至於經常拋胸示人的夏尉喻就選擇視而不見：「試過俾一個人跟蹤，每次落街都見到佢，跟到我去目的地就走，佢又冇埋身。網上亦有好多人唔禮貌，平時公開場合着得性感，佢會留言講啲唔禮貌嘅字句，話想更多深入啲接觸，惟有唔好理佢。」<br>採訪：非非</p></body></html>