<html><header><meta charset="utf-8"><title>求驗客手記：蠍子王送C朗綠帽？</title></header><body><h1>求驗客手記：蠍子王送C朗綠帽？</h1><p>關於基斯坦奴朗拿度（C朗）同艾琳娜（左）分手一事嘅背後原因，眾說紛紜，之前話艾琳娜冇出席C朗阿媽嘅60歲大壽，所以令到孝順仔C朗唔高興，後尾又傳過C朗戀上其他靚女等等，但最新版本就話艾琳娜先係變心嗰位，傳佢搭上咗曾經主演《蠍子王》、綽號「The Rock」嘅荷李活影星戴雲莊臣（Dwayne Johnson、右），畀綠帽C朗戴喎。<br>英傳媒話艾琳娜同戴雲莊臣，喺上年合作拍電影《大力士》時，擦出愛火花。艾琳娜喺套片入面，就係飾演主角戴雲莊臣嘅老婆，所以有好多對手戲，而兩人就經常喺片場打情罵俏，仲話C朗一早已經覺得艾琳娜有古怪，所以決定分手。我求大俠覺得傳言實在太多，唔知邊個真邊個假，分手嘅原因，當事人都唔會公開㗎喇，各位無謂亂估啦！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>