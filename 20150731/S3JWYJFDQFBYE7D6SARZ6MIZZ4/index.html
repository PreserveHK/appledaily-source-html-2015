<html><header><meta charset="utf-8"><title>隔牆有耳：獨角獸高達閃亮現身 - 李八方</title></header><body><h1>隔牆有耳：<br>獨角獸高達閃亮現身 - 李八方</h1><p>作為聯邦軍絕密「UC計劃」試驗機、號稱為宇宙世紀最強嘅機動戰士RX-0獨角獸高達（Unicorn Gundam）前日終於抵達香港時代廣場。<br>花咗一年時間製作及組裝而成的1:3 Unicorn Gundam，前日由聯邦軍運輸車護送到時代廣場。高7.5米嘅人形兵器聳立喺地面露天廣場，大批工程人員前晚通宵組裝，噚日清晨完成，「GUNDAM docks at Hong Kong II」後日可以正式開幕。<br>今次Unicorn Gundam以啟動NT-D系統嘅「毀滅模式」現身，配上紅色LED燈，呈現動畫情景；時代廣場每晚6點至10點，會用大電視配合影片、燈光、聲效同煙霧，舉行「獨角獸高達燈光匯演」，營造猶如地球聯邦軍同新自護軍嘅戰場，半粒鐘一次，每次4分鐘。</p><p>「GUNDAM docks at Hong Kong II」高達展覽</p><p>日期 ﹕8月1日至31日<br>時間：早上10時至下午10時<br>地點：銅鑼灣時代廣場<br>資料來源：主辦單位</p></body></html>