<html><header><meta charset="utf-8"><title>Juno爆劇情：去過冰島</title></header><body><h1>Juno爆劇情：去過冰島</h1><p>Juno的《耿耿於懷》加上新碟的六首新歌完成橫跨12年的七部曲，由《耿耿於懷》開始，然後是思念成癮的《念念不忘》、繼而是與現任女友的《瑕疵》，12年後前度坦白心聲的《羅生門》，男孩赴約到他以為相約的地點冰島而衍生的《雷克雅未克》。然後呢？<br>Juno預告新歌的概念：「個男仔最後有去到冰島，不過遇唔到呢個女仔，因為個女仔去咗福島，其實呢件事係幾浪漫嘅。之後《睡前服》講個男仔失眠，以為自己打電話畀個女仔，又好似唔係，好似夢遊咁。《單魚座》就真係一半真一半假，Wyman（黃偉文）有日話想寫我個星座（雙魚座），我發現有啲準有啲唔準，於是就寫咗呢個有缺陷嘅雙魚座變成《單魚座》。」 Juno又謂真的有去過冰島旅行，因為自小已經覺得那裏很美。</p></body></html>