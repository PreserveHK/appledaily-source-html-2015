<html><header><meta charset="utf-8"><title>羊羊得意：新正頭探羊羊</title></header><body><h1>羊羊得意：新正頭探羊羊</h1><p>踏入羊年，喜氣「羊羊」，要應節自然想起親親羊咩咩。在香港這片彈丸之地，其實有不少農莊飼養羊仔，雖然不是毛茸茸的小綿羊，而是雄赳赳的山羊，但牠們的趣怪表情、貪吃模樣，同樣討得大小朋友歡心。趁着農曆新年假期，不妨跟山羊拜年，求來年順景。在此，祝各位洋洋得意！<br>記者：黃依情、區佩嫦<br>攝影：劉永發、陳永威</p><p>蕉葉當人參　日食五斤草</p><p>只要進入羊棚範圍，總會聽到此起彼落的咩咩聲。於是我們貪玩地扮羊叫，竟然得不到回應？人與羊之間何其冷漠啊！要吸引羊群注意，我惟有出撒手鐧──牧草，牧草是長長的野草，隨山可見，不過卻是山羊最愛，像「假日農莊」，便以牧草為主要糧食，再輔以粟米粒補充營養。至於「Hello Kitty有機薈低碳農莊」則以蕉葉作主要飼料，該農場專責照顧羊仔的盧叔笑言，蕉葉是羊咩咩界的人參，「一棵蕉樹要很多年才能成長結果，營養豐富，對羊而言是補品。我每日還給牠們水果，像橙、蘋果、番茄及士多啤梨等等，越甜越鍾意。」每隻羊一日約吃五斤食物，除了餵飼外，一般農場都會放羊，打開羊棚讓牠們跑到附近山坡食草，傍晚時分，羊群自然隨老大帶領回到羊棚，這種早出晚歸的習性的確很神奇，最重要是不會蕩失路。<br>今次採訪參觀了四間農莊，發現有很多羊ＢＢ，原來這兩個月是羊媽誕Ｂ的高峯期。羊女一歲便成年，擁有生育能力，每隻母羊一年會產兩胎，每胎一至兩隻，而牠們的母性很強，生下寶寶後一般會貼身照顧。有時，貪吃的羊媽會留下ＢＢ往別處覓食，ＢＢ自然乖乖坐在一旁，一肚餓便發出叫聲，母親立即九秒九飛奔到其身旁，完全見證了母愛的偉大。不過也有很多母親會恨下心腸，掉下ＢＢ不理，「富琴火龍果有機生態農莊」的Ｂ女便是場主琴姐最錫的小羊，牠一出世便被母親遺棄，「Ｂ女是我餵奶粉大的，最初吃牛初乳，後來改吃克寧，不知是否吃奶粉大的緣故，牠比其他羊聰明，又鍾意黐着我。」而這隻身世可憐的Ｂ女一點也不怕人，可以把牠看成小狗隨意掃背摸頭。</p><p>最為食：龍女（女）</p><p>咪睇我羊仔細細，得四十日大，但我最鍾意就係食！食！食！仲係要跟實你搵食，志願係要食晒呢個農場嘅蕉葉。千祈咪俾我見到你揸住蕉葉，我一定會跟實你㗎！（a）</p><p>密食當三番：媽子（女）</p><p>哎呀，咁都俾你影到我開餐時嘅羊樣，咁人哋係奶羊嚟，要儲奶奶餵B，梗係要密密食啦，耶！（b）</p><p>孖公仔：玉女（左）　金童（右）</p><p>你認我唔到，你認我唔到！我哋個樣生得一模一樣，又白雪雪，睇你哋點分我哋。（b）</p><p>貪睡寶寶：阿B（男）</p><p>啱啱出世一個星期，可能媽咪畀唔夠奶我飲，搞到行路腳步浮浮。所以我會坐埋一邊瞓覺覺，保留精力。（c）</p><p>美男子：黑金（男）</p><p>大家好，我係啱啱一歲大嘅美男子，黑毛中帶點亮麗嘅金色，就係呢身毛色引到不少羊女垂青，我仲諗緊搵邊個做老婆好。（c）</p><p>最有霸氣：阿公（男）</p><p>叫得阿公就知我係呢度老大，行路要行先，食嘢要食先。同我搶草食？不自量力，睇我對角點打你。（c）</p><p>剛剛足月：熊貓B（男）</p><p>我啱啱出世一個月左右咋！我同媽媽簡直倒模一樣，下巴有兩個胃袋，用嚟儲存糧食。而且我好鍾意媽媽，一叫即到，我飲奶啦！（d）</p><p>飲奶粉高IQ：B女（女）</p><p>琴姐最錫我，點解？你又提我嘅傷心事，因為我出世之後，媽咪唔理我，結果琴姐日日餵我飲奶粉，所以我好似狗仔咁特別聰明。（d）</p><p>羊之點滴</p><p>每羊都有獨立屋　Hello Kitty有機薈低碳農莊（a）</p><p>也許，相愛很難。試問天下間有哪位女子能容下小三？更何況是小四呢？可是Hello Kitty有機薈低碳農莊的羊爸阿當，便是這位能享齊人之福的幸運兒。家藏三嬌，兒女滿堂，甚至──亂倫。啋！新正頭講呢啲……其實，在羊咩咩的世界裏頭，與老爸老媽甚至兄弟姊妹開枝散葉也是非常普遍，只要能夠為「羊」家傳宗接代，便家和萬事興了。不過「亂倫」太多亦非好事，所以本地農莊會經常互換羊咩咩配種，以繁殖出更佳的下一代。<br>有機薈農莊的羊有黑山羊、白山羊及兩者混種，每隻也有獨立小木棚，是由飼養員盧叔親手搭建，並掛有寫上牠們名字的木牌，非常整潔。牠們最愛吃的並非草，而是生果，非甜不吃，遊客還可購買蕉葉餵飼牠們。採訪當日，我們的三大塊蕉葉全落入龍女之口！無論你往哪裏去，牠總會黐實，令我不禁想到，離開時若有蕉葉在手，說不定龍女這刻會乖乖坐在我身旁。</p><p>新界元朗錦田四排石<br>開放時間︰初四啟市，逢周二及三休息<br>入場費︰$20</p><p>同場加映 麥樂豬　男<br>「咕、咕、咕，我係羊家嘅隔籬屋麥樂豬，雖然我肥嘟嘟，但我擒欄都有一手，仲識得笑㖭。」</p><p>正在擴建中　小澤農場（b）</p><p>剛踏進小澤農場，奇怪，為甚麼這個農場沒有田的呢？原來，要隨農場主人賴先生驅車約五分鐘，才來到他正準備得如火如荼的「米埔担竿洲羊咩咩檸檬園」。這個檸檬園集農田、魚塘及羊棚於一身，仍在開發階段，但不久後將會是種滿木瓜及苦瓜的瓜棚、種有檸檬樹的羊咩咩園，以及像南生圍般有小木橋的魚塘，加上日落美景，絕對是龍友的新蒲點。<br>賴先生每日也會來這裏放羊，以為只有十數隻羊吧，怎料閘門一開，「萬羊奔騰」的畫面出現！先來是約百隻大山羊，有黑有白有金黃色，跑到路邊的草地吃野草；緊接便是約二十隻、叫聲極像BB的羊仔出動，牠們只可留在農田吃雜草，非常可愛。<br><br>元朗朗廈村新潭路12號<br>年中無休，須預約，入場費另議</p><p>柔弱羊仔　假日農場（c）</p><p>甫進假日農場，你會覺得像遊樂場，內有大量玩樂設施，不過全由廢棄物料製成，玩樂回歸大自然，很有趣。羊棚位於場內較高的位置，共有十四隻羊，雖然數量不多，但有大有細。當中小羊最得我歡心，特別是黑色的羊BB，驟眼看還以為是小狗，不過一開口咩一聲，便露出本性。而我特別愛那隻不問世事、坐在地上的小羊阿B，小小身軀彷彿連站起來也無力，行路時有點醉態，感覺很可愛。<br>至於其他羊仔則活潑得多，特別是當你送出一束牧草時，身為老大的阿公總會飛撲過來搶食，有時還會以龐大身軀及羊角推開對手，猶如選美時佳麗批踭一樣，為了贏，真的可以去到好盡。</p><p>上水大隴坑村62C<br>入場費：$80，年初三至初六$100（年初一及初二休息）</p><p>最愛雪桐葉　富琴有機火龍果生態農莊（d）</p><p>以火龍果作主打的富琴農莊，場主琴姐被冠上「牧羊大媽」之名，最高𥧌時有逾五十隻羊，不過早前因被人偷走羊仔，現在只餘二十多隻。踏入羊棚，鐵絲網門前已有一隻小羊在看門口，這隻叫B女，是琴姐至愛。這裏的小羊不怕陌生人，會企定定讓你行近拍照，甚至輕輕抱起亦不太抗拒，真的像一隻小狗般乖巧。當中，黑白色的熊貓Ｂ樣子儍氣，十分可愛。琴姐一般會摘下雪桐葉作飼料，偶然輔以半乾的雜草，不過牠們主要於場內草地食草果腹。其實這裏的羊較為嘴刁，當拿起乾草餵飼時，羊咩咩嗅一嗅便會把頭扭開，實行以行動來說明不想吃乾草，只想吃新鮮的雪桐葉，簡直像人一樣，揀飲擇食，哈哈哈！ <br><br>上水古洞鐵杭村<br>入場費：$20，年中無休</p></body></html>