<html><header><meta charset="utf-8"><title>上水牧羊人：羊群心理似港人</title></header><body><h1>上水牧羊人：羊群心理似港人</h1><p>【本報訊】上水有一群黑草羊，每日下午都會聯群結隊在梧桐河畔浩蕩上路，往附近荒廢農地集體「開餐」。時而低頭、時而挺立，羊兒都為兩餐溫飽，在田野裏奔波勞碌。偶有離隊落單，抬頭一看驀然驚醒，又再急急趕上。路過遊人撿拾帶葉樹枝餵食，佳餚當前自然一哄而上，不過天色漸黑，羊群又會自動返歸各自休息。看着是否有點眼熟？<br>建築工人華叔十多年前退休無事做，見友人養羊放牧「好似養得幾過癮」，自此當起現代牧羊人，和羊兒結下不解緣。「全盛時期有七個人養咗百幾隻，𠵱家剩番三個人養六十隻左右」。華叔說養羊成本不高，買麵包給羊兒當晚餐，每月只需約一千元，其餘時間就帶牠們往荒廢田野吃草，「興趣嚟啫，靠佢搵食就冇可能喇」。<br></p><p>蠱惑羊偷襲同伴
</p><p>雖然品性溫馴，羊群中也有好勇鬥狠之輩，為糧食、為「美色」不惜以角對撞，跛腳、斷角不在話下，華叔卻沒太在意，笑言「食草就會好，佢哋好似識自己執藥，揀草食」，更有蠱惑羊兒會偷襲，「打交還好，唔會有傷口；偷襲可能撞中胸口，有傷口就好易有烏蠅、蛆蟲，打針都未必救得番」。<br>每次放羊，華叔都沒怎理會羊兒往哪走，也不會仔細點算數目。不怕走失嗎？「羊群心理，得十隻八隻就會驚，雀仔飛過都驚，唔會自己走咗去」，不過一旦成群自然大膽起來，不怕人、不怕狗，天下任闖蕩。「同香港人差唔多，一呼百應」，話音未落，「都唔係，人有理性嘛」。<br>縱使團結變得無畏無懼，卻難敵時代推土機徐徐駛至。羊兒愛到的田地早已被發展商收購，「聽講一七年就會收番，係等城規會改劃用途，改完就郁」。華叔希望政府能撥地讓他們復耕務農，但在發展至上的今日香港，只能見步行步，「去未發展嘅地方租地囉。會繼續養，冇可能殺晒佢哋嘛，唔養好可惜」。<br>■記者馬志剛</p></body></html>