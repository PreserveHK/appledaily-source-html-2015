<html><header><meta charset="utf-8"><title>明星馬戰略錯誤入選打吡危危乎！</title></header><body><h1>明星馬戰略錯誤<br>入選打吡危危乎！</h1><p>每年二月份好多時馬圈話題，都環繞四歲馬爭分跑打吡，咁究竟家陣最新形勢係點呢？<br>原來現時最高分嘅打吡報名馬係107分嘅「戰利品」，隻馬雖然冇2000米長力根據，1800米亦未跑過，但上次日賽初跑1600米即勝，明顯復勇，加上評分咁高，當然可以喺打吡陣容中佔一席位。至於排第二至第四高分嘅馬，順序係「美麗大師」、「酷男」及「大印銀紙」，亦都穩得入場券。而「直震撼」棄香港經典盃而跑同日2000米搏輸只得季軍，但評94分，要入選問題不大。<br>反而另一明星馬蔡廐「詠彩繽紛」就危危乎，隻馬在港頭四仗三冠一季，火速成名上位，可惜經典盃一役不放而留落第，蔡約翰賽後承認戰略錯誤，目前得86分，喺打吡報名馬排名中，只排第19，就算排第11嘅「比卡超」早已表明唔跑打吡讓位，「詠彩繽紛」仍唔一定入選，當然是否入選唔單止睇評分，但現階段嚟講「詠彩繽紛」有可能只做後備！<br><br>最高分20匹打吡報名馬<br>排名　馬匹　評分<br>1 戰利品（107分）<br>2 美麗大師（103分）<br>3 酷男（102分）<br>4 大印銀紙（100分）<br>5 準備就緒（99分）<br>6 精彩鬥士（97分）<br>7 魔法豪情（96分）<br>8 喜蓮歡星（95分）<br>9 直震撼（94分）<br>10 聰敏不凡（92分）<br>11 勢必跑（90分）<br>11 比卡超（90分）<br>11 醒目名駒（90分）<br>14 勁趣（89分）<br>14 睡德福（89分）<br>16 王者無敵（88分）<br>16 聰明才智（88分）<br>18 期惑（87分）<br>19 詠彩繽紛（86分）<br>19 進綵（86分）<br><br>備註：是否入選打吡，評分不純是唯一因素</p></body></html>