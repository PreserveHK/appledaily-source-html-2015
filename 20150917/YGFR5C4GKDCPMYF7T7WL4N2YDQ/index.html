<html><header><meta charset="utf-8"><title>超！三權！  - 陳也</title></header><body><h1>超！三權！  - 陳也</h1><p>特首超然於三權之上，大家點反應？<br>貪曾原地彈起七米：「我早就知道，小明公公是來打救我的！假假地我都係前特首，邊個敢告我！嘿！」<br>忽然唔多打得但洗得拖得掃得的林鄭黑面回應：「你們為批評而批評，我決定博一鋪，出選！點解？超然喎，唔係西餅，唔係衛生巾喎，我做厭了清潔份工啦，盡地一煲，我要真出擊！」<br>灰頭土臉的港大校委：「特首大過三權，係呀，無錯呀。但無論如何，他也要等埋首副！邊位係首副？窒阿叔？你這個被寵壞的小混蛋，係咪想特首擲你去陪張×遠社會服務令！」<br>膝蓋痛的阿茂一臉苦惱：「哎，我都想超然一下啊。特首無王管，咁好做，早點講嘛。張公公，我健康好好，那一仆，其實係插水咋，唔好剔我出局啦。」<br>近來零曝光率就快要加入中×辦詐騙黨的張融生猛晒：「放心吧小明公公，我即刻發起：幫港超然！噢，嫌太拗口嗎？幫港出拳！拳打三權！啱聽嗎？」 </p></body></html>