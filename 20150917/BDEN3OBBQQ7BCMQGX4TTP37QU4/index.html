<html><header><meta charset="utf-8"><title>魚樂無窮：五厘高息復蘇股 - 唐牛</title></header><body><h1>魚樂無窮：五厘高息復蘇股 - 唐牛</h1><p>如何量度一隻股票是否強勢？大時代隻隻股票創新高，最佳辦法就係比較升幅，你升一倍，我升兩倍，我咪強過你囉。股災時梗係跌得少就係皇者啦。同邊個比？同業？大市？兩樣都得。如果KO晒兩個指標，肯定係極品中嘅極品。<br>體育用品股特步（1368），7月股災一度低見兩蚊，8月第二個跌浪時，去到2.66元已跌唔落，踏入9月更突破雙頂，創出四年新高，跑贏恒生指數及行業龍頭安踏（2020）幾條街。<br>點解咁犀利？一切要從業績說起︰最新公佈2016年首季訂貨會成績，受跑步及足球產品銷量增加帶動，訂貨額再升10%，為連續十季出現增長，turnaround已是不爭事實。睇番最新中期業績，收入升12%、盈利升兩成、毛利率升1.4個百分點，派息升18%，全部靚仔到暈。你話往績不反映將來表現？Ok！公司正全力催谷「3+」戰略︰1.產品+，與奇虎360研發智能兒童鞋，家長能追蹤孩子位置，產品明年初登場；2.體育+，與智美（1661）成立合營，積極舉辦跑步賽事；3.互聯網+，電子商貿收入佔比由低單位數增至高單位數，與順豐及天貓合作無間，如虎添翼！<br>集最強武器於一身，仲有五厘股息護體，由高位回落超過一成後強勢回歸，隨時一飛沖天！<br><br>唐牛<br> https://www.facebook.com/tongcow88 </p></body></html>