<html><header><meta charset="utf-8"><title>女神tea time：dislike未必好事 - Fifi</title></header><body><h1>女神tea time：dislike未必好事 - Fifi</h1><p>facebook（fb）作為全球social media嘅龍頭公司，每行一步當然諗過度過。創辦人Mark Zuckerberg前晚就喺fb問答大會提到「dislike」掣，起初大家就一廂情願認為fb終於聽取民意，真係出呢粒掣。不過查實人哋只係話會推出新選擇，冇講新掣會用咩名。<br>其實由fb角度出發，係冇可能向所有用戶推「dislike」功能，因為在佢角度，佢不知幾希望你出post，提供更多內容。如果人人開心share自己嘢，但個個「dislike」，用戶冇癮時以後唔出post，咁fb就摺得了。<br>有人可能會話，咁樣咪造成一個假和諧社會？其實唔會，因為你遇上唔啱聽嘅嘢，你會留言，而留言前好多時你都會思考自己有冇破綻，言論三思而行講，對社會輿論係好。不過當表達「dislike」變得容易，大家就未必會思考了。<br>噚日福澤（8108）爆升一成。呢隻殼可以話係全城最筍，市值1億元，家陣gem殼價都有3億元。另外，而家大股東持股得14.8%，個股有市，如果有人惡起上來的話，好易做到敵意收購。公佈開展殯儀業嘅嘅永耀（8022）昨日大升36%，市值約2億元。有閒錢可博一博福澤跟炒。<br><br>Fifi<br> http://www.facebook.com/lovefrystock <br>本欄逢周二、四刊出</p></body></html>