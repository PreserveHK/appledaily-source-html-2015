<html><header><meta charset="utf-8"><title>馮仁昭四圍超：同太子女交惡？Bosco：拍檔唔止佢一個 - 馮仁昭</title></header><body><h1>馮仁昭四圍超：同太子女交惡？<br>Bosco：拍檔唔止佢一個 - 馮仁昭</h1><p>黃宗澤（Bosco）噚日同王敏奕喺銅鑼灣出席品牌UNIQLO十周年慶祝活動，佢哋各自DIY咗條牛仔褲，自言冇對象嘅Bosco話條褲冇人可送。<br>Bosco咁講應該係針對噚日有雜誌報道，佢同四洲太子女戴凱欣合作搞嘅糖水店執笠嘅新聞。該雜誌話戴凱欣早前覓得從事金融業務嘅男友Justine，於是斬纜結束糖水店。問到Bosco糖水店結業轉手，佢話：「同朋友玩吓箒，退咗股超過一年。」又否認係因為同太子女交惡所以退股，仲話雙方關係OK，佢話：「OK嘅，只係冇乜需要我嘅地方，對甜品唔太大研究。」</p><p>內地拍劇好搵</p><p>至於話戴凱欣拍拖後閂水喉，Bosco就話人哋私生活冇過問，至於會唔會再同太子女合作搞生意，佢就話：「再搵啦，拍檔都唔止佢一個。」關係不言而喻啦。其實Bosco喺內地非常吃得開，據知拍一套30集電視劇收過千萬人仔。佢透露同大台仲有一年合約，仲未知約滿會點，有傳舊愛胡杏兒喜事近，佢話：「如果喜事梗係恭喜。」<br>撰文：馮仁昭</p></body></html>