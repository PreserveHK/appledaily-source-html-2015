<html><header><meta charset="utf-8"><title>隔牆有耳：社總慶35歲𢱑餐券 - 李八方</title></header><body><h1>隔牆有耳：社總慶35歲𢱑餐券 - 李八方</h1><p>唔經唔覺，香港社會工作者總工會今年已經35歲嘞。為咗慶祝，佢哋下月4日會喺酒樓擺番廿幾卅圍。而社總最近向酒店、餐廳募捐，希望佢哋捐出餐券支持吓，當係抽獎嘅獎品。社總會長、工黨立法會議員張國柱話喎，今次係漁翁撒網式頴餐券贊助，希望大家多多益善。<br>柱哥話5月4日係社總35歲生日正日，今年嘅口號係「公義與倡導」，本來諗過用一個同雨傘運動有關嘅口號，但為咗簡單，索性用「公義」就算，反正社工都係支持正義；至於倡導，就代表社會嘅角色。柱哥透露當晚大獎會有名貴手錶一隻。社總亦會搞討論會，等會員討論吓社工喺雨傘運動後嘅崗位。</p></body></html>