<html><header><meta charset="utf-8"><title>鮑起靜：最好時光獻亞視</title></header><body><h1>鮑起靜：最好時光獻亞視</h1><p>【本報訊】從公司拖糧捱至不獲續牌，亞視資深藝員昨日在電台向執行董事葉家寶訴心聲。藝人鮑起靜雙眼通紅表示：「我一生人最好時間畀晒亞視。」蔡國威則哽咽說：「就算拖糧我哋都繼續做，𠵱家得到咁嘅結果嘅時候，係咪應該畀番啲尊嚴員工？」他指繼續堅守崗位再沒有意義，希望董事局能考慮及早遣散員工。<br></p><p>蔡國威盼及早遣散
</p><p>鮑起靜和蔡國威昨出席電台節目時神色凝重，蔡國威直言對亞視的前景感到悲觀，「（老闆）點會仲投放12個月嘅錢，畀一間冇將來、冇牌照嘅電視台？員工點算呢？係咪要一路幫你守12個月？既然冇得繼續落去，可唔可以畀番尊嚴員工，早啲遣散」。<br>葉家寶在蔡國威發言時，多次避開眼神接觸。雙方原本是高層和藝員的關係，昨日鮑起靜和蔡國威亦放下顧忌，有話直說。蔡國威表明不滿收視不俗的《香港有飯開》突然停播，認為亞視餘下日子應該更大膽。他亦質問葉家寶能否站在員工立場向股東反映意見。<br>鮑起靜直言，身為亞視員工過得不容易，從來都在最低點工作，有時更會被人歧視，「唓，亞視」。<br>■記者潘柏林</p></body></html>