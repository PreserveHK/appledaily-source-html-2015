<html><header><meta charset="utf-8"><title>隔牆有耳：花式電單車中環飛躍 - 李八方</title></header><body><h1>隔牆有耳：花式電單車中環飛躍 - 李八方</h1><p>今日下晝2點至4點，中環海濱將會上演緊張刺激嘅Red Bull X-Fighters Jams花式電單車表演，4位國際級車手喺相隔21米嘅高台之間，連人帶車飛躍，表演高難度翻騰動作，免費入場。噚日新西蘭車手Nick Franklin同比利時車手Gilles DeJong綵排，示範拿手花式Backflip（後空翻）、Rock Solid（凌空時雙腿向後瞪，身體稍為後移並離開車身，僅靠雙手抓住坐墊）等，觀眾都為佢哋揑一把冷汗。</p><p>不過，佢哋就未驚過，形容花式電單車係佢哋嘅生命。好似Gilles咁，就算出過意外跌傷背脊，連醫生都話佢唔可以再玩，結果佢夠硬頸，努力做復健，𠵱家又一條好漢，仲話會繼續嘗試新動作㖭。</p></body></html>