<html><header><meta charset="utf-8"><title>隔牆有耳：卿姐用WhatsApp棄call機 - 李八方</title></header><body><h1>隔牆有耳：卿姐用WhatsApp棄call機 - 李八方</h1><p>63歲嘅劉慧卿都算叫上一代人，近年開始擁抱新科技。自從有咗WhatsApp之後，卿姐同唔少年輕人一樣，變咗低頭族。卿姐前日同八方講，WhatsApp可謂係「人類最偉大發明」，同人溝通十分方便，就好似有人問佢，幾時開始約官員上佢網台節目、對方點樣回覆？佢通通喺WhatsApp有紀錄，一清二楚，無得抵賴。<br>咁又係，八方都試過同卿姐以WhatsApp溝通，卿姐「覆機」速度可謂極快，仲不時傳來不少Emoji做回應，好盞鬼。卿姐又話，其實佢𠵱家已經唔多睇call機，叫記者搵佢最好用WhatsApp，唔好再花時間call佢。</p></body></html>