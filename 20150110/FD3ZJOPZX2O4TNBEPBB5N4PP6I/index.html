<html><header><meta charset="utf-8"><title>英超攻略：捧車路士[-2]炒紐記 - 青蛙仔</title></header><body><h1>英超攻略：<br>捧車路士[-2]炒紐記 - 青蛙仔</h1><p>車路士今季於主場踢英超戰無不勝，加上周六聯賽對手紐卡素陣容殘之餘於客場又表現差，故信藍戰士可於史丹福橋報回首循環輸1:2之仇，取「讓球主客和」[-2]「主勝」。（星期六8車路士vs紐卡素周六11:00pmnow622台直播）</p><p>冇失分空間必去馬
</p><p>車仔於聖誕新年快車期失準，3場聯賽只取得1勝1和1負，相反曼城錄得2勝1和，榜首領先優勢盡失下，現與藍月同是20戰得46分兼且同得球及同失球，故周六迎紐卡素絕對不容有失，否則隨時被趕過。上場英足盃，領隊摩連奴派出大量副選，讓伊雲洛域、泰利、法比加斯及夏薩特等主力休息；現時他們沒主力傷停，又沒球員要戰亞洲盃及非國盃，其中於聯賽入14球的迪亞高哥斯達料於前線掛帥，由夏薩特及法比加斯支援。<br>紐卡素近況不濟，對上10場比賽取得2勝2和6負，其中客場成績是1和5負，並分別從阿仙奴及曼聯輸1:4及1:3。雪上加霜的是，他們有中場迪奧迪及射手柏比斯施斯（本身要坐第3場波監）戰非國盃，加上史提芬泰萊、施安迪莊及奧巴坦等養傷，就算或有門將告魯爾復出，陣容亦殘。<br>車仔今季於主場踢聯賽成績彪炳，9場全勝兼入22球，加上摩連奴之前領車仔於史丹福橋與紐記進行聯賽，4戰全勝兼有3次是淨贏3球或以上，故此唔怕讓得多，照捧[-2]「主勝」。文：青蛙仔</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>