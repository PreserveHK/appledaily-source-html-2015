<html><header><meta charset="utf-8"><title>趣趣地：巴塞大勝照被柴台</title></header><body><h1>趣趣地：<br>巴塞大勝照被柴台<br></h1><p>群眾表達訴求可以各施各法，巴塞隆拿球迷唔知係咪對新年頭炮即輸畀皇家蘇斯達而冇眼睇，索性罷睇？周四佢哋喺西盃16強首回合主場迎戰弱旅艾爾切，坐爆會有近10萬人嘅魯營，得番27,099人入場。聽住球迷噓聲喺場內7萬個吉位迴盪，教練安歷基應該唔好受，為咗回應民意都要出番晒上場列後備嘅大牌；結果「南美三叉戟」總算交足貨，尼馬入兩粒加埋美斯（圖）、蘇亞雷斯同佐迪艾巴各建一功，湊夠5:0大勝，盛傳離隊嘅美斯入波後仲向觀眾席大送飛吻。不過，尼馬賽後點都唔肯講更衣室呢排發生咩事，睇嚟呢場危機有排拆喇。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>