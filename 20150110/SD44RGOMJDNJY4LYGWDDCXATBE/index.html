<html><header><meta charset="utf-8"><title>Eddie偷食韓妹　朱慧敏盲撐</title></header><body><h1>Eddie偷食韓妹　<br>朱慧敏盲撐</h1><p>曾跟梁榮忠車震的04年港姐亞軍朱慧敏，自與台灣IT界億萬舊愛分手後，回歸平淡轉投組合EO2成員Eddie（彭懷安）懷抱，怎知Eddie有個港姐女友都未心足，三番兩次被踢爆背女友偷食，繼大前年被影到拖長腿妹蒲蘭桂坊夜店Magnum後，有讀者報料指昨凌晨2時許，再在Magnum目擊Eddie「執屍」媾韓妹，又攬又錫。</p><p>攬豐滿醉娃離開</p><p>據讀者爆料，經常在老蘭的夜場碰到Eddie獵食，昨凌晨2時許，又見到Eddie與兩個男友人到Magnum尋歡玩樂，讀者說：「當時我有朋友yo（媾）緊韓妹，後來韓妹飲到醉咗，Eddie就借啲意埋去執屍（醉酒女），又錫又攬，韓妹只係識簡單英文，兩個雞同鴨講，佢哋玩到4點幾攬住走。」韓妹雖然樣子普通，但身材豐滿吸引。<br></p><p>「佢推動旅遊業」</p><p>昨有網友更將Eddie的媾女相貼上討論區，有圖有真相，還揶揄Eddie：「當然無鄭嘉穎咁吸引可以左揀右揀，不過最後都俾佢揀到個韓妹，都算係有收穫。」有網友替正印女友不值，留言：「朱慧敏，正好多」、「朱慧敏真係慘，條仔唔食自己，走去媾件豬扒。」<br>朱慧敏昨以短訊回覆死䇛男友：「Eddie攞正牌，噚晚同佢一齊收舖，我返屋企，佢同朋友去飲嘢，『客棧』籌備到下星期開張，佢都有一年幾冇同朋友放鬆吓飲杯嘢，我對佢百分百有信心。啲相係朋友傾偈相，好明顯係介紹緊『客棧』菜式俾嗰位韓國小姐，推動緊香港旅遊業，我仲恭喜Eddie，一年半冇去蘭桂坊，今次去咗一陣就俾人影相，證明佢當旺。」<br>採訪：皓騫</p></body></html>