<html><header><meta charset="utf-8"><title>青春可否不會老十大懷舊零食</title></header><body><h1>青春可否不會老<br>十大懷舊零食</h1><p>叮噹配音員－無綫電視資深配音員林保全上星期離世，令唔少香港人都感到惋惜，尤其70、80後嘅香港人。隨之令香港再次掀起一股懷舊潮，齊齊懷緬過去....<br><br>今次動主播吉吉、汶汶、Yvonne出動同大家一齊懷緬一下小時候嘅零食－懷舊零食。</p><p>眼鏡巧克力</p><p>眼鏡形狀包裝，內裝巧克力，小時候會玩猜包剪揼，勝出後可以先揀自己鍾意個隻顏色嘅朱古力，仲會穿埋橡根當眼鏡咁帶。</p><p>戒指糖</p><p>戒指形狀嘅糖果，可以當真戒指一樣套入手指，小時候想送禮俾心儀女仔，但又無錢買真戒指就會送隻戒指糖俾對方，幾十卡嘅讚戒糖，非常甜蜜。</p><p>欣欣杯</p><p>杯狀零食，裡面有手指餅，有朱古力醬同士多啤梨醬兩隻味道。</p><p>沙爹魚串</p><p>一串串烤魚乾，男生們至愛，一串串隨處食，風味十足。80年代的士多或辦館可以一串一串買，現今只可以一大包買。</p><p>咪高峰糖</p><p>咪高峰的外型，入面裝有果汁糖，附有一支可吹響的哨子。</p><p>大白兔奶糖</p><p>香港經典零食，白色嘅奶糖，外面包住一層薄薄嘅糯米紙，有些朋友只喜歡食表面嘅糯米紙，亦有人一度以為外層嘅糯米紙係唔食得。</p><p>汽水糖</p><p>外型好似汽水罐，有可樂味，提子咪兩種口味，深得小朋友歡心。</p><p>唧唧冰／冰條</p><p>經典中嘅經典食品，果汁味嘅顏色水，夏日火火，最啱食冰條降温。</p><p>蜜蜂糖</p><p>黃色包裝紙，檸檬蜜味糖，冇可能冇食過啦！？<br><br>不過唔講唔知，原來時下嘅年青人好多都未見過以上嘅懷舊零食，而大部份試過後嘅人都話，就算價錢比懷舊零食貴，都會選擇依家嘅零食，原因係選擇較多，包裝比較靚，味道較好味。</p></body></html>