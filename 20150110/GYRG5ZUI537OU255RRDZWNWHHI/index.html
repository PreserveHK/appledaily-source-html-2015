<html><header><meta charset="utf-8"><title>大雄媽媽--陳安瑩：太多回憶</title></header><body><h1>大雄媽媽--陳安瑩：太多回憶</h1><p>聲演電影版大雄媽媽「野比玉子」的陳安瑩（瑩瑩），17歲加入無綫藝員訓練班時已認識林保全，她說：「仲讀緊藝訓班時，訓導主任揀咗幾位同學去配音組做實習，其實我原本係冇份，但當時被選中嘅同學好唔開心，擔心自己冇機會做幕前，我就舉手話想試吓。就係呢個機會，令我認識咗保全等配音前輩。」</p><p>「佢係好爸爸」
</p><p>畢業後，瑩瑩被調派幕前做演員，但三十幾年間，仍有兼做電影配音，試過為楊紫瓊、邱淑貞、彭丹等配聲，她說：「做配音好似手作仔逐件計，搵錢唔多，所以好多喺TVB配音嘅同事，日頭返完工，夜晚到凌晨又會為電影配音，多年嚟大家感情好深。」記者要求瑩瑩即場聲演一段大雄媽媽跟叮噹對話，瑩瑩嘗試開口，但腦海中浮現太多過去與保全叔的片段，忍不住眼濕濕哽咽說：「Sorry，真係唔得（錄音），太多回憶。保全好錫囡囡（芷筠），最記得有次我同芷筠去雲南拍《聊齋》，佢就專登請假去探個女，真係一位好爸爸。」縱有萬般不捨，但瑩瑩個性樂天對生死看得好化，她說：「世界點會冇人死，但卡通人物仍存在，點都要搵人頂，頂頂吓觀眾就唔覺。」<br>場地提供：Hot Culture</p></body></html>