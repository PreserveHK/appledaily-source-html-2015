<html><header><meta charset="utf-8"><title>同門師弟--鄧榮銾：見佢多過見家人</title></header><body><h1>同門師弟--鄧榮銾：見佢多過見家人</h1><p>師兄林保全離開，當年「通殺」成龍電影配音的師弟鄧榮銾（控哥）一樣傷感，他說：「保全突然離開，當然有好大感受，佢係多年嘅戰友，真係好悲痛同不捨。睇新聞先知道原來有咁多人重視配音。呢個係保全嘅貢獻，佢為配音奠定咗地位，亦都話畀我哋知，一個人即使走到多遠，都長唔過生命，大家要好好把握。」</p><p>《龍的心》拍住上
</p><p>提到兩人當年分別為成龍和洪金寶專用配音，控哥笑說：「最多可以話係《龍的心》，佢（保全）聲演我大佬就最多喇。其實當年由無綫合作，大家用同一個休息室，放假又一齊出去偷食（兼職為電影配音），真係見佢仲多過見屋企人。」<br>自1972年無綫第二期藝訓班入行，控哥坦言仍對配音工作情有獨鍾，問到坊間傳聞當年成龍指定要由他配音，他說：「唔算係指定，不過師傅丁羽當時因為我太新一直反對，吳思遠導演喺《蛇形刁手》開工配音嘅最後一刻先同師傅決定。拍電影嘅人好信邪，所以成龍加入嘉禾電影都帶埋我幫佢配音，到《飛鷹計劃》之後佢轉戰荷李活為止。」<br>保全叔離世，叮噹或多啦A夢以後都不再一樣，彷彿是對香港人的一大衝擊，不過控哥卻認為配音要令觀眾認不出自己的聲線才算成功，他說：「有次喺廣州搭火車返香港，有乘客話認得我係幫成龍配音。其實把聲唔重要，只要佢打得好睇就得。」<br>場地提供：百利達酒窖</p></body></html>