<html><header><meta charset="utf-8"><title>要求男藝人上now澄清　王征下令亞視　拆掂騷擾指控</title></header><body><h1>要求男藝人上now澄清　<br>王征下令亞視　拆掂騷擾指控</h1><p>【ATV告急之自辯解畫】王征前日爆出邀約亞視男藝員梁景煌（Tommy）到深圳寓所上下其手，《亞洲星光大道》人稱「班長」的前亞視藝人李明憲亦目擊王征飛擒亞洲先生黃文韜，二人更當場濕吻。</p><p>筱靖：女藝員好安全</p><p>有人出面指證王征，令其龍顏大怒，前日即勒令亞視高層返回總台召開緊急會議商討對策，亞視高層即刻聯絡now《娛樂審死官》，並急召一班亞視男藝人上節目為王征作澄清。王征醜聞被揭，據知now亦有即時聯絡被王征「用完即棄」的Tommy，不過他已經婉拒接受訪問。<br>對於王征致電now要求男藝人上《娛樂審死官》為他澄清，身為《娛樂審死官》主持的梁思浩昨回應：「噚晚係有人打過畀我哋，但我未知嗰個係咪王征先生。如果你揸住有力證據，你咪上嚟囉，但我會質問。如果要令觀眾相信，最好王征先生都上嚟啦。」<br></p><p>與亞視已無約的筱靖，昨日到荔枝角出席活動時，對王征一事暗有所指說：「呢件事幾欣賞Tommy，係一個幾敢言嘅人，為七百員工吐一啖苦水。」是否很多員工受過騷擾？她笑說：「你哋check吓，但我強調ATV女藝員好安全。」而黃集鋒前晚在圓方出席活動，他說：「我冇俾人摸，亦冇見過呢啲場面，呢啲重口味嘅嘢唔會喺我身上發生。」<br>亞視外判員工餐廳因嚴重人手流失，前日起調整營業時間，除星期日及公眾假期繼續停止服務外，星期一至星期六將提早兩小時休息，所有客飯套餐及即炒粉麵更暫停供應。由於不少員工投訴，亞視昨日跟餐廳老闆再協商後，餐廳決定維持營業時間。<br>採訪、攝影：舒娜、魯吉、溫敏芝</p></body></html>