<html><header><meta charset="utf-8"><title>田北辰：港商須學而不抄</title></header><body><h1>田北辰：港商須學而不抄</h1><p>【仍可生存】<br>縱橫二千集團（G2000）創辦人兼主席田北辰以「大鱷」形容三大財力雄厚的外資品牌。然而，他認為港商走位靈活，做到「學而不抄」，即可在裂縫中生存，「絕對有競爭空間，但唔可以貪」。<br>田北辰以超市及便利店，來形容快速時裝企業及港產品牌關係，「快速時裝乜款都有，但好快賣晒，地點未必方便」，資源較少的香港品牌，店舖面積雖小，但勝在分店廣，「只賣最好款式，種類唔需要多」。<br>G2000在中港兩地，分別開設逾250間及近50間分店，田北辰指過去10年外資攻港，有壓力但「我哋仲喺度，生意做得唔錯」。他認為港資財力、人力相差較小，「Zara歐洲總部，設計師都百幾二百個」，如全盤抄襲注定被淘汰。<br>田北辰參考快速時裝做法，要求G2000改革，將定單集中數間製衣廠，縮短補貨時間，「基本款30幾日就返貨」。他又指目前八成資源已放到中國，「但一定要維持香港，無咗（香港）品牌就唔值錢」。</p></body></html>