<html><header><meta charset="utf-8"><title>馮仁昭四圍超：傳今荔園展歌喉娃娃舜：蓄勢待發 - 馮仁昭</title></header><body><h1>馮仁昭四圍超：傳今荔園展歌喉<br>娃娃舜：蓄勢待發 - 馮仁昭</h1><p>黃宏舜（娃娃舜）14年前唱林曉培嘅《娃娃愛天下》參加《都市閒情》搞嘅歌唱比賽，因為「歌精舞勁」引起好多人注意，佢嘅facebook已經有接近5,000人like，噚日娃娃舜就係facabook留咗4個字「蓄勢待發」。呢4個字咩意思呢？馮仁昭收到風，娃娃舜今日會現身電影《猛龍特囧》喺荔園搞嘅宣傳活動，以神秘嘉賓身份同雨僑合唱。</p><p>江華指惡搞有創意</p><p>至於，當年狠批娃娃舜、最近轉行做保險嘅江華自己亦翻hit，日前佢接受有線訪問，大談網民將佢同劉江、劉華同劉江華嘅惡搞，包括「四人合體」照，江華大方話唔介意，仲自爆一直都有留意佢哋嘅惡搞，覺得佢哋好有創意，如果擺喺藝術創一定好出色咁話。<br>之後主持問佢覺唔覺得自己似劉華，江華諗都唔諗就答：「唔似！佢靚仔過我好多！」但講完又笑住補充：「禮貌上我應該咁答！」搞到大家哈哈大笑。不過，佢都正經話好感激網民嘅支持，仲承諾大家，佢一定會拍一部非常精采嘅戲回報大家㖭！<br>撰文：馮仁昭</p></body></html>