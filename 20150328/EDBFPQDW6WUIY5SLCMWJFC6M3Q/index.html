<html><header><meta charset="utf-8"><title>體壇拾趣：撩女NCAA兵照贏北卡</title></header><body><h1>體壇拾趣：<br>撩女NCAA兵照贏北卡</h1><p>賭魔陳金城金句：「後生仔始終係後生仔，係急啲」，好可惜NCAA威斯康辛大學前鋒N希斯（Nigel Hayes）應該冇睇過《賭神》呢套電影嘞。事關周四場十六強威大對北卡嘅賽前記者會，N希斯以為個咪未開，細細聲向身邊隊友讚個女記者好靚，結果全場都聽到晒，仲哄堂大笑，搞到佢要掩面遮醜（小圖）。N希斯真係儍人有儍福，呢場喺湖人主場史達普斯中心舉行嘅比賽，佢仲分配到拜恩嘅儲物櫃，仲興奮自拍。講番比賽，N希斯就貢獻十二分六籃板，助威大79:72勝出，周六對亞里桑那（有線62及202台周日6:00am直播）。而長勝將軍肯塔基，另一場十六強就大勝西維珍尼亞78:39，周六八強對聖母院似乎都實食冇黐牙。（有線62及202台周日8:30am直播）</p></body></html>