<html><header><meta charset="utf-8"><title>隔牆有耳：議員叫梁特拆別墅起樓 - 李八方</title></header><body><h1>隔牆有耳：<br>議員叫梁特拆別墅起樓 - 李八方</h1><p>噚日特別財委會上，唔少泛民議員都好奇已住緊禮賓府嘅梁振英，平日有幾可用到每年用成79萬公帑營運嘅粉嶺別墅？<br>特首辦常秘劉焱噚日回應議員就話，2014年4月至2015年2月期間，喺別墅進行嘅公務活動得一項！咁又有幾多次係私人用途呢？劉焱就話冇使用次數資料提供。<br>呢個時候人力議員「慢必」陳志全就話，佢好質疑呢間別墅嘅存在價值，指政府「交唔到數，點去衡量值唔值」。<br>馮檢基直情同劉焱講，原來呢間粉嶺別墅過去兩年半，只有11次用作公務用途，話CY既然用得咁少，不如公開畀市民使用，或者拆咗棟別墅佢，用嚟起樓好過喎！</p></body></html>