<html><header><meta charset="utf-8"><title>隔牆有耳：鬍鬚曾為和諧「論劍」 - 李八方</title></header><body><h1>隔牆有耳：<br>鬍鬚曾為和諧「論劍」 - 李八方</h1><p>財爺曾俊華（圖）噚日出席香港專業聯盟午餐會，分享有乜計幫政府搵多啲，滿足香港長遠需要，未講正題先抽自己水，𠱁得台下一班專業人士同傳媒開懷大笑。<br>佢先話自己過去8年估算政府收入，差距一般都幾可觀，話只要由佢繼續做財爺，政府收入「自然冇問題」！仲話香港生活節奏快，舊聞好快沉底，睇怕𠵱家冇乜人仲討論緊財政預算案，連佢自己為準備午餐會致辭挑燈夜讀，重溫預算案內容嗰陣，竟然覺得有啲陌生。<br>鬍鬚曾緊貼社會，話唔想破壞午餐會和諧氣氛，喺午飯期間造成撕裂，只會講高層次嘅原則性問題，費事傷害大家感情同銀包。高層次問題係乜嘢呢？原來係「論劍」。財爺鍾意劍擊，今次佢用劍擊手要看準對方漏洞作致勝一擊，比喻香港社會都要把握機遇。</p></body></html>