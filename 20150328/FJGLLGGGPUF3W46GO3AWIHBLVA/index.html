<html><header><meta charset="utf-8"><title>隔牆有耳：CY1314車牌快拍賣 - 李八方</title></header><body><h1>隔牆有耳：<br>CY1314車牌快拍賣 - 李八方</h1><p>話說當年長毛以1.7萬元投得「D0NALDPK」車牌，直譯即係「當奴，仆街」，擺明玩前特首曾蔭權，可惜佢當年自訂咗個「CYUSH0」車牌，係「CY, You Asshole」縮寫，就冇投到，不過毛主席又有機會！運輸署噚日公佈新一批傳統車牌拍賣，今次有4個「CY」字頭的車牌，包括CY959、 CY1314、CY9898及CY509，不過今次冇乜玩嘢味道，好似「CY1314」諧音就係「一生一世」，或者毛主席未必有興趣。<br>今次兩場傳統車牌拍賣會都喺灣仔香港會議展覽中心L4樓S421會議室舉行，全名單已刊登於運輸署網頁 http://bit.ly/1xDNB92，各車牌一般底價為1 ,000元。</p></body></html>