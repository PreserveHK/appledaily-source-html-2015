<html><header><meta charset="utf-8"><title>隔牆有耳：Tree Gun投票㩒錯掣 - 李八方</title></header><body><h1>隔牆有耳：<br>Tree Gun投票㩒錯掣 - 李八方</h1><p>對於民建聯Tree Gun鍾樹根（圖）嚟講，喺立法會發言往往噏錯字或四字成語，每次開聲發言唔係嚇死人就笑死人。不過噚日立法會辯論檢討通識科，佢表現相當「唔正常」，因為佢鬧爆通識科時話，通識科放任自流，一味着重啟發學生，實情只係啲學生被啟發，啲老師教嘅時候又只係吹水、泛泛而談，擔心通識科俾啲有野心、有偏見嘅老師利用、洗學生腦，佢講呢大堆嘢，全程一個錯嘅詞彙都冇，係咪好唔正常先？<br>不過到最後投票嗰陣，Tree Gun對民主黨、工黨同埋教育界葉建源嘅修訂都反對，但就淨係支持公民黨陳家洛嘅修訂，為乜佢淨係撐陳家洛？後來Tree Gun認咗，實情佢只不過係㩒錯掣、投錯票。啱喇，咁先係正常嘅Tree Gun嘛。</p></body></html>