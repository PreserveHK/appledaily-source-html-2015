<html><header><meta charset="utf-8"><title>求驗客手記：巴西殺雄雞鄧加有仇報</title></header><body><h1>求驗客手記：<br>巴西殺雄雞鄧加有仇報</h1><p>正所謂君子報仇十年未晚，巴西名宿鄧加九八年世界盃決賽以隊長身份，喺巴黎法國大球場以0:3輸俾「高盧雄雞」法國失盃，估唔到等咗差不多十七年，鄧加終於報到仇。</p><p>鄧加領軍七連勝
</p><p>我求大俠當然知道今時今日，五十一歲嘅鄧加唔係球員，而係教練身份，周四領軍作客巴黎友賽法國，佢嘅子弟兵就相當爭氣。雖然法國有中堅華拉尼先開紀錄，不過巴西靠車路士中場奧斯卡杜斯山度士（圖）半場前追成平手，換邊後巴西由尼馬（左圖）同路爾斯古斯達禾各建一功，以3:1反勝，鄧加上年世界盃後接手，已經累積七連勝，聽日就轉戰倫敦同智利友賽。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>