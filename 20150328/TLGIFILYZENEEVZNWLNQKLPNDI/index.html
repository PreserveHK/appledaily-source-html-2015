<html><header><meta charset="utf-8"><title>有話兒：超儀伊健熱血地底泥</title></header><body><h1>有話兒：超儀伊健熱血地底泥</h1><p>何超儀、鄭伊健打羽毛球，水準如何？超儀告訴大家：「我細個係羽毛球校隊，喺多倫多攞過女子雙打亞軍。」真是有眼不識泰山，連拍檔伊健都呆一呆。超儀對電影一向有熱誠，近日更投資一個很少人拍的題材──羽毛球，取名為《全力扣殺》，為大家帶來鼓勵及正能量，就算是地底泥又如何？最後都可以贏得精采。<br><br>撰文：溫敏芝</p><p>電影《全力扣殺》，一聽戲名就知扣殺得狠，這部戲既有兄弟情、愛情及幽默元素，貫徹導演郭子健的風格，甚有《打擂台》的影子，由地底泥到出人頭地的勵志故事。</p><p>組班打波變拍戲
</p><p>何超儀和鄭伊健日前在黃埔接受訪問，二人有着不同話題，大家似是熟絡，但又有點陌生，但他們的共通點都是同樣愛玩，開拍羽毛球題材，超儀解釋：「我喺多倫多係羽毛球校隊，攞過女子雙打亞軍，之後返嚟叫咗班朋友逢星期二打波，越打就越大班人，之後諗諗吓，不如開部戲啦。」<br>超儀近年演的角色毫不介意形象，在《全》片中繼續飾演自暴自棄球手脹腩肥底，她笑說：「其實最好做靚女啦，但冇人搵我做。」伊健在戲中與劉浩龍、梁漢文等飾演改過自新的賊匪，伊健說：「賊匪真係冇乜做過，今次冇分話忠定奸，大家好有默契，好似超儀好盡力去做，佢身子虛弱，打波打到散咗，但佢又繼續撐落去。」超儀今次有份投資又擔正演出：「唔只我一個投資，但個壓力仲大，因為揹住一隻鑊。」伊健即笑說：「首先唔係一隻鑊，可能係一嚿金。」超儀再說：「希望大家睇完覺得正、夠抵死。」<br>伊健和超儀在娛樂圈多年自然遇過人生低潮，伊健坦言：「年紀大咗，明白自己喺香港好幸福，其他地方有啲人仲慘，所以諗起嚟都係好小兒科，人係需要經歷，如果唔係就唔知乜嘢叫做好。」超儀附和說：「年輕時唔知自己想點，都搞唔清楚，腦囟都未生埋，人大咗，學伊健話齋，其實我哋已經好幸福，冇地震天災。」<br></p><p>癲喪版《打擂台》
</p><p>對於有人覺得《全》片有郭子健前作《打擂台》影子，超儀說：「今次成熟過《打擂台》，再細緻啲、瘋狂啲、黐線啲，因為有林敏驄喺度。」伊健則說最難忘是在垃圾場群毆的一場戲，他說：「嗰時我啱啱病好，拍下張枱啲塵都入眼，打到大家係咁食塵。」超儀指原本想找謝君豪演林敏驄角色，但因謝當時要演《南海十三郎》，所以轉演她哥哥，她說：「不過𠵱家林敏驄做又贏晒，謝君豪啲圍頭話好正。」<br>化妝：Angus Lee of Zing the makeup school（何超儀）、Shuen Kong of Will makeup（鄭伊健）<br>髮型：Jam Ng of AGLOW（何超儀）、Jacky Ma of Headquarters（鄭伊健）<br>何超儀造型：Adrin Yeung<br>鄭伊健服裝：Zucca of I.T</p></body></html>