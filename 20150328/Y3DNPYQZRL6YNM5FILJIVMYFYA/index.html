<html><header><meta charset="utf-8"><title>求驗客手記：日本靠超級後備贏「突」</title></header><body><h1>求驗客手記：<br>日本靠超級後備贏「突」</h1><p>日本噚日喺主場友賽突尼西亞，新帥夏利荷錫試陣，畀藤春廣輝、槙野智章、山口螢、永井謙佑同埋川又堅碁等稍為新嘅面孔打正選，但踢落唔係好掂，半場只係打和0:0；夏利荷錫見唔係好對路，喺六十分鐘左右撳掣換入香川真司同埋本田圭佑，再喺十三分鐘之後換埋岡崎慎司入嚟；日本中前場有呢三位大哥級球員，即刻唔同晒，卒之喺七十八分鐘由岡崎接應本田左路底線傳中頂入而領先1:0；之後本田喺五分鐘幫日本埋齋射成2:0完場。夏利荷錫第一次帶日本比賽就贏波，總算有個好開始，但要幫球隊進行改革，睇嚟要花一段時間先搞得掂。同日另一場友賽，南韓就喺主場失威，俾烏茲別克逼和1:1。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>