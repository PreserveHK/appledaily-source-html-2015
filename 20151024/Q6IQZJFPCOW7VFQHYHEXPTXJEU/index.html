<html><header><meta charset="utf-8"><title>隔牆有耳：星戰白兵空降時代廣場 - 李八方</title></header><body><h1>隔牆有耳：<br>星戰白兵空降時代廣場 - 李八方</h1><p>嚟緊12月《星球大戰》第七部曲上映，即日起時代廣場舉行星戰大型收藏品展覽，新電影入面8隻白兵造型率先曝光（圖），滿足吓一眾星戰迷戲癮。時代廣場發言人話，11月中會為星戰搞第2場展覽，展期去到下年1月1日，會同LEGO crossover，屆時會披露戲中更多新角色！<br>時代廣場露天廣場今日起舉行星戰粉絲超級狂熱展，場內展出多個1:1經典電影人物模型，包括最受歡迎嘅黑武士，全部都係美國嘅星戰粉絲借出，仲係第一次見觀眾，同場仲展出本港模型家Ray Wong嘅作品，佢以電影入面嘅奸角做模型，幾可亂真，粉絲唔好錯過喇！</p></body></html>