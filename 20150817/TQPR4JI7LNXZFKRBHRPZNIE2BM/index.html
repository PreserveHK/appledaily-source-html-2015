<html><header><meta charset="utf-8"><title>莊思敏入股點心店　唔知苟姑娘係拍檔</title></header><body><h1>莊思敏入股點心店　唔知苟姑娘係拍檔</h1><p>莊思敏對經營飲食生意，越做越有興趣，她除了入股茶餐廳「華星客棧」外，近日又入股尖沙嘴點心店「點心代表」，她昨日以低胸背心巡舖。由於餐廳近日與日本人氣卡通人物「蛋黃哥」搞crossover，推出特色點心，吸引大批食客在門口排隊，莊思敏還幫手叫枱號，安排客人入座。<br>莊思敏決心做飲食界女王，她說：「大股東同我講，第一個月生意都回咗本，上月生意額超過60萬，成績好好，我哋諗住今年再開多兩至三間分店，下一步將店開到海外，再搞特許經營，希望5年內搞埋上巿。」<br>苟芸慧（苟姑娘）日前被影到在店中打點，原來她都是股東之一，但莊思敏事前卻不知，莊思敏說：「我睇報紙先知，因為我係同大股東傾，我好清楚自己股權，唔知佢係邊類型入股，我就black and white寫清楚。」到底兩人誰的股份較多？莊思敏說：「我就投資咗七位數字，相信多過佢。」<br></p><p>苟姑娘感謝宣傳</p><p>莊思敏指不清楚苟姑娘入股形式，苟姑娘昨透過WhatsApp回覆，她強調自己一直是「點心代表」的股東，但最近公司希望擴充營業故加入新投資者。苟姑娘說：「哈哈哈，佢（莊思敏）同另外兩位最大投資人將會喺9月先正式加入！歡迎佢哋，希望大家合作愉快，亦多謝佢哋𠵱家就努力幫忙，相信個品牌會越做越好。」問到苟姑娘是否只佔小股份？她說﹕「合約9月先開始，股份account會計。邊個大邊個小冇關係，合作開心就好。」苟姑娘否認博宣傳：「我不需要，本身公仔（指蛋黃哥）已經是很好宣傳，OK啦，有佢（莊思敏）加入，我就放心，宣傳交畀佢啦。」<br>採訪：楊定、嵐山<br>攝影：陳俊強</p></body></html>