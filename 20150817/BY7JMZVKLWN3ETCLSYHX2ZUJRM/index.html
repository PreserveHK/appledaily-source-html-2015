<html><header><meta charset="utf-8"><title>隔牆有耳：張建宗high住打呔返工 - 李八方</title></header><body><h1>隔牆有耳：<br>張建宗high住打呔返工 - 李八方</h1><p>要數梁班子工作狂，一定有勞工及福利局長張建宗（圖）份啦，八方聽聞佢好早返office，放假都忙於工作。<br>張接受馬會刊物《駿步人生》專訪時自爆有特殊癖好，每日返工前對住塊鏡打呔，就已經開始興奮，原來佢每朝5點半就起身，一邊運動一邊睇新聞，到咗8點已經完成好多工作，就連放假，佢都日日睇10幾份報紙兼追看電視新聞，風雨不改㗎。<br>成世人只打過一份工，張話為官40年，最難忘2010年通過最低工資立法，佢單人匹馬面對40幾條不友善修訂，亦因當時嘅議事規則不設休會，27個鐘頭冇離開過會議廳，認真陰功豬。雖然好辛苦，但佢話對呢份工終身無悔。</p></body></html>