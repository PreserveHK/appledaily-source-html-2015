<html><header><meta charset="utf-8"><title>【點可以唔食】邊爐魔鬼盧覓雪：靚肥牛7 3黃金比例</title></header><body><h1>【點可以唔食】<br>邊爐魔鬼盧覓雪：靚肥牛7 3黃金比例</h1><p>等了又等，氣溫終於下降，終於有冬天嘅感覺，唔去打邊爐食餐勁，點對得住自己，但對得住自己，又會唔會熱量爆標呢？<br> <br>美食達人盧覓雪(Michelle)強調：「過份憂慮高脂、高鹽、高乜高物，只會減低你嘅生活情趣，影響你享受美食嘅心情。你如果一本正經地計算呢個高脂肪、嗰個高鹽，我勸你走先！」<br> <br>講到覓食，諗都唔使諗，梗係要問問Michelle嘅心得！一問之下，Michelle立即推介佢嘅五大心水火鍋好去處畀大家，仲相約動主播Gi同斌斌去其中一間愉快開餐。<br> <br>取經時間，Michelle嘅打邊爐最愛之選包括：<br>(一) 牛肉：「我覺得係香港人打邊爐嘅主打，最上佳一定係本地貨，第二佳係美國安格斯牛。我唔鍾意日本和牛，因為佢好肥。我覺得肉同脂肪七三比例最黃金。」<br>(二) 內臟及海鮮：「我打邊爐最鍾意食海鮮，特別係貝殼類。」<br>(三) 炸魚皮及即食麵：「最襯、最絕，我自己認為係即食麵，尤其是食辣，唔放個落去誓不罷休。」<br>                                                                                                                     <br>Michelle同兩位主播食得暢快、夠晒享受。其實佢哋每人約吸收幾多熱量？立即替注重熱量多過追求美味嘅朋友計計(鳴謝：營養師Kathy)：<br> <br>椰子雞鍋 x 1(400 kcal/1鍋)<br>麻辣鍋 x 1(2000 kcal/1鍋)<br>肥牛x 10(94 kcal/1片)<br>滑雞x 3(50 kcal/1件)<br>中蝦x 2(10 kcal/1隻)<br>大蜆 x 3(47 kcal/100克)<br>響鈴x 2 (83.5 kcal/1舊)<br>水餃x 2(71 kcal/1隻)<br>韭菜餃 x 2(90 kcal/1隻)<br>手打蝦丸 x 2(15.4 kcal/1粒)<br>手打墨魚丸 x 2(18 kcal/1粒)<br>老虎斑片 x 3(57 kcal/2兩)<br>無糖可樂 x 1(2 kcal/1罐)<br>竹蔗茅根 x 1(150 kcal/1罐)<br>合共：5429.8 kcal (約在標準運動場跑218圈)<br> <br>美食當前，一直體重管理中嘅Gi，最後亦破晒戒大口大口咁食，一於放鬆心情去享受生活情趣及美食。<br> <br><br>鳴謝：鍋居火鍋專門店 <br>深水埗福華街 191號地下 <br> <br>盧覓雪心水火鍋推介：<br> <br>隨變麻辣火鍋專門店 <br>灣仔謝斐道307-311號快添大廈地下2號舖 <br> <br>澳門台山水佬榮火鍋專家 <br>佐敦佐敦道上海街佐敦中心37C-37D號3-4樓 <br> <br>打者愛也火煱專門店 <br>西環皇后大道西399-401號利時大厦地舖 <br> <br>駿景軒<br>跑馬地宏德街1號英皇駿景酒店1樓</p></body></html>