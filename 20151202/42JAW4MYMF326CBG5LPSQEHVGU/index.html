<html><header><meta charset="utf-8"><title>修得了橋修不了人心垃圾 - 鄧達智</title></header><body><h1>修得了橋修不了人心垃圾 - 鄧達智</h1><p>十一月三十日，蘋果A6版，大篇幅報導南生圍善心人譚伯廿載搭橋修路好心故事。<br>多謝披露，多年在橋上看風景、影相、攝甜蜜婚紗照、電影取景者以千計、甚至萬計，如今世道攤大手板予取予拿文化滲透社會各階層，何曾有人停步想想：這橋誰來修、兼予大眾享受？<br>太習慣接受施予，只嫌服務不周，心存感恩幾稀！<br>「乜唔係政府搭嘅咩？政府應該搭嗰喎！」<br>搭你條命？<br>政府恨不得即刻，快快讓發展商起樓了斷，如果咁好彩有議員官員諗得狠橋將南生圍公共空間守護者清洗，一、二、三蓋建豪宅屋苑，下年定得紫荊勳章，而非搭橋修路、予港人並遊客方便廿載的譚伯，不明嫌他多事、煩，已算開恩。<br>橋爛了、散了，譚伯不怕，繼續修葺，只要手腳仍靈活有力。他擔心的是：垃圾愈來愈多，一個人執唔掂！<br>香港人真夠騎呢，從前行山的人不多，山中碰上同路中人，相互回報以點頭微笑，幾時見過行山人遺下垃圾？都是自重的一伙。<br>一個沙士，港人聽從有益建議，山即坐言起行，變作熱門活動。既然參與熱愛大自然活動，何不好好珍惜這片屬於我們共有的空間？<br>沙士以來十多年，鄉郊山嶺被棄置的垃圾愈來愈多！<br>大眾誓言保衛南生圍，不讓發展商入侵這片愈來愈稀有的濕地空間，你道不奇怪？<br>本來安安靜靜好風景，人來了，用雙腳走進來當然最好，單車也算了，不少汽車飛過河岸單程路既添噪音、也增死氣污染，香港幾乎所有車路恁汽車縱橫，有需要入侵這片難得空間？來南生圍遊玩者，同樣，理應愛上自然景色，可惜猶如譚伯的無奈：啲垃圾多到一個人執唔掂！<br>真是一扣心魔，人心與地運同，香港的運氣與隨地扔棄垃圾成反比例，氣數愈差、垃圾愈多，揼垃圾的人多、搭橋修路的人鳳毛麟角！<br>P.S.文中50年代來南生圍拍國語片的寧波、江漢……相信指鼎鼎大名的凌波，而非寧波，應是1969邵氏出品，凌波、李菁主演《三笑》，將南生圍拍似西湖景色，頗成功！</p></body></html>