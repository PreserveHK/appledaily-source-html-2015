<html><header><meta charset="utf-8"><title>中環在線：劉松仁似葉氏化工主席？	 - 李華華</title></header><body><h1>中環在線：<br>劉松仁似葉氏化工主席？	 - 李華華</h1><p>呢輪多建築新股，靠十大基建故仔唱好；睇返90年代上市嘅工業股，同樣有動人故事㗎。葉氏化工（408）主席葉志成（Tony）同妹妹葉鳳娟由西環鐵皮屋，得4,000蚊起家，將公司捱大到91年上市，呢段游水落香港嘅「獅子山下」血淚史，將會由Tony私人出錢拍電影《二十比十六》留念。之前提過會由劉松仁擔正，亦都有內地花旦呂星辰㖭。大家覺得葉生同劉松仁似唔似？<br>套戲預計明年下半年會全國、香港一齊上映，收益會不扣除成本，全數捐作慈善用途，近日就率先宣佈會將部份收益，不扣除投資成本，明年會捐助亞洲防盲基金。真有心。</p></body></html>