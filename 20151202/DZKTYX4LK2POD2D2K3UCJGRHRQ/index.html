<html><header><meta charset="utf-8"><title>樂香園：政府七五折為高鐵埋單 - 密西比</title></header><body><h1>樂香園：政府七五折為高鐵埋單 - 密西比</h1><p>單從交易角度（撇除政治因素）看，港鐵（066）日前拋出的「派息封頂補底」方案，是good deal（利申：無持有港鐵）。簡單來說，交易成功達到三大目標，第一，高鐵不可爛尾（免中央尷尬）；第二，政府與港鐵共同承擔責任；第三，港鐵「小股東」不可告政府（股東可自行選擇沽貨離場或收息「死跟」），不是good deal是甚麼？<br>有基金經理跟密西比說，交易還有第四個優點，便是政府最終只需付出75%「包底費」。他說︰「其實最後由邊個包底，都係左袋同右袋嘅問題，但由港鐵做最終包底者有個好處，就係第時無論再超支幾多，政府只係需要畀75%（政府持有港鐵約75%股權），餘剩就交畀其他股東埋單，噚日股價無因為特別股息大升，就係咁解。」<br>不過，很遺憾地，75%的「補底」支出最終亦是來自香港市民。他說：「若果港鐵第時畀唔到咁多錢，政府咪又係要過多啲地畀佢起樓，即係要同餘下25%股東對分賣地收益，少咗庫房收入，咪又係市民出錢。」交易第五個優點是，終極埋單者亦是香港人，為中央的計劃埋單。<br><br>密西比</p></body></html>