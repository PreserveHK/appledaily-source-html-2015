<html><header><meta charset="utf-8"><title>【唔怕肥】邊爐識得打　高熱量冇有怕</title></header><body><h1>【唔怕肥】<br>邊爐識得打　高熱量冇有怕</h1><p>天氣轉涼，邊一邊佢暖洋洋，但係，打邊爐越打越興奮，一不留神食大咗，就會吸收過多熱量，到時想唔過個肥膩嘅冬天都幾難，點算呀？<br> <br>動主播斌斌出名愛肥膩、重口味，注重熱量管理、飲食健康嘅Gi相約佢打邊爐，順便將佢啲「高鹽高脂口味」重新改造。Gi教你健康打邊邊8大秘訣：<br> <br>(一) 湯底<br>濃味湯底雖然好味，但又高鈉、又高脂，所以應該選擇低脂湯底，例如清雞湯。<br> <br>(二) 醬料<br>好多人打邊爐都愛混醬，但其實熱量非常高。豉油加蔥花已經好好味，熱量又較低。<br> <br>(三) 先食蔬菜菇類<br>纖維性食物例如蔬菜，特別容易吸油。如果先食肉後落菜，菜就會吸晒啲油，唔掂。先食蔬菜同菇類，亦可以增加飽肚感，咁就唔怕食過量肉。<br> <br>(四) 食多啲海鮮<br>海鮮卡路里大部份都比較低，可以食多啲嚟代替肉類。<br> <br>(五) 瘦肉健康啲<br>瘦雞肉(去皮)同瘦牛肉會比較健康。<br> <br>(六) 揀丸要小心<br>選擇牛丸同魚蛋啦，佢哋最低卡。<br> <br>(七) 芋絲係好嘢<br>仲未夠飽，可以選擇低脂碳水化合物，例如芋絲去填飽個肚，忌選擇即食麵。<br> <br>(八) 魔鬼酸梅湯<br>一杯酸梅湯已經有8至9粒方糖，想健康啲，飲水啦！<br> <br>斌斌跟足上述秘訣，結果吸收咗幾多卡路里？以下供大家參考一下…<br> <br>清雞湯，1盒375毫升 = 15 kcal<br>蔥花豉油，1碗 = 5 kcal<br>菠菜，1斤 = 96 kcal<br>唐生菜，1斤 = 86 kcal<br>鮮冬菇，1隻 = 3 kcal<br>小棠菜，1斤 = 58 kcal <br>冬瓜，100克 = 11 kcal<br>海鮮菇，100克 = 19 kcal<br>魚片，75克 = 57 kcal<br>中蝦，1隻 = 10 kcal<br>帶子，一粒 = 10 kcal<br>蜆，100克 = 47 kcal<br>生蠔，1隻 = 12 kcal<br>瘦牛肉，50克 = 63.4 kcal<br>瘦雞肉，1片 = 20 kcal<br>牛丸，1粒 = 16 kcal<br>魚蛋，1粒 = 17 kcal<br>芋絲，1件 = 3 kcal<br> <br>合共：448.4 kcal (約在標準運動場跑20圈)<br> <br>鳴謝：營養師Kathy<br> <br>想打邊爐打得美味，享受何謂真正美食？敬請留意下一集：<br>【點可以唔食】邊爐魔鬼盧覓雪：靚肥牛7 3黃金比例</p></body></html>