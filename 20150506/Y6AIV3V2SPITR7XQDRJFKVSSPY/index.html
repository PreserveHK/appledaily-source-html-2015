<html><header><meta charset="utf-8"><title>特稿：萬能新丁彈起 - 紅烽</title></header><body><h1>特稿：萬能新丁彈起 - 紅烽</h1><p>拜仁今仗作客巴塞，可算是讓齊車馬：洛賓肯定提早收「咧」，羅拔利雲度夫斯基（羅拔仔）會負傷上陣。縱使為球隊貢獻最多入球的兩把尖刀齊齊缺陣，隊中還有幾位年輕有活力的90後球員，有能力擔當稱職替工，甚至製造驚喜。<br></p><p>羅拔仔料戴面罩作戰</p><p>防守中場出身、可串演中場中、右中場或右閘的施巴斯坦洛迪，在上月聯賽作客賀芬咸為拜仁先開紀錄，終全取三分，是球隊能夠提早蟬聯德甲冠軍、可專心爭歐聯的重要功臣之一，惜今仗因傷缺陣。幸好去夏由華倫西亞加盟的祖安巴尼特亦屬全能球員，可踢左後衞、左中場或左翼。至於可勝任翼鋒兼後衞的米素爾韋沙，同樣好使好用。他與拜仁的合約將於球季結束後屆滿，據報英超的愛華頓與史篤城已準備出手，把這位新星收歸旗下。<br>另外，拜仁周二抵達巴塞隆拿，其中面部受傷的羅拔仔戴上墨鏡示人，料周三變蒙面前鋒亮相魯營。<br>文：紅烽</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>