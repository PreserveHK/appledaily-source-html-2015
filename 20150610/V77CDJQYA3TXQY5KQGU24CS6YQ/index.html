<html><header><meta charset="utf-8"><title>最難過的年初一嬌姐豁然面對</title></header><body><h1>最難過的年初一<br>嬌姐豁然面對</h1><p>「今個農曆年過得最唔開心，好似一嚿大石擲落嚟，初一眼淚流不停。」今年農曆年三十晚，當家家戶戶準備慶祝大年初一來臨，噩耗卻濃罩嬌姐(50歲)一家，皆因這天她確診患上大腸癌。家人鼓勵下，樂觀的嬌姐過了幾天已回復笑容，一力承擔家務。現時嬌姐要注射自費標靶藥抗癌，她深信自己可以康復，然後復出工作，反而身旁丈夫卻握着她的手，一臉擔憂說：「佢個病要成20萬醫，怕負擔唔到，冇咗個老婆。」<br>記者：馮詩媚<br><br>「年三十朝早，老婆收到醫院電話叫佢攞報告，因為佢要返工，我剛剛放工，所以代佢攞，點知姑娘話係大腸癌。」嬌姐丈夫昌叔(61歲)憶述當日情景，形容妻子得悉噩耗呆了幾天，之後才跟他說：「都發生咗，驚都要面對，唔係可以點。」<br><br>患上癌症，昌叔比妻子更擔心：「我返夜班，佢返早更，大家放假先見到面。平時放工，我會洗衣、抺地、洗碗，煮定飯等佢放工食，食完唔使佢洗碗，多謝佢為我捱咗半生，但偏偏佢又驗出呢個病！」<br><br>結婚30年，嬌姐跟丈夫感情要好，出街仍會「拖手仔」，十分恩愛。他們育有兩子，長子任散工，收入不穩，幼子剛考完DSE，任校工的丈夫月入只有1萬多元，根本無力負擔嬌姐的昂貴藥費。<br><br>與丈夫一起工作養家的嬌姐，做過3年保安員，亦在麥當勞廚房工作12年，日日開工，她不以為苦，但患病後已停工休養，「嗰時每日做15個鐘，有人傾吓偈，講吓笑，時間好快過，𠵱家喺屋企日日對住四塊牆壓力仲大，做人50年，都未試過咁唔開心」。<br><br>她說，發病前，她已經常便秘，到過私家診所和急症室，再轉去醫院內科都判斷為痔瘡，塗過藥膏，大便仍然帶血，之後她告訴醫生10年前爸爸亦驗出患上大腸癌，醫生即時安排她入院檢查，不幸確診患上遺傳性大腸癌，建議她接受化療及注射標靶藥。<br><br>現時醫院安排嬌姐每接受3次化療，就注射一次自費標靶藥，她引述醫生稱若注射8支標靶藥後發現腫瘤縮小，便可做手術切除。她憶述爸爸早年接受切除大腸腫瘤手術後，10年來未再復發，「我後生咁多，應該會好番」。而嬌姐8支標靶藥療程，需用上一年時間，費用還高達20萬。<br><br>嬌姐堅持不領綜援，但面對8次自費標靶藥、共需20萬元的昂貴藥費，現時一家只靠昌叔當校工的1萬1千元生活，她直言無力負擔，但有信心可以成功抗病：「好番會即刻搵工做，返工最開心，唔想做個無用嘅人。」<br><br>患腸癌的「嬌姐」，現時無法進行化療，須服用標靶藥抗癌。「蘋果日報慈善基金」正為「嬌姐」籌措醫療費，盼有心人捐助，令她成功康復。<br> <br>「嬌姐」捐款編號：C3941<br>網上捐款： http://bit.ly/1nQRthE <br><br>蘋果日報慈善基金<br>電話：2990 8688<br>傳真：2307 6307<br>電郵：mailto:charity@adfund.org.hk<br>WhatsApp：9862 7828<br>網址： http://charity.appledaily.com.hk <br>蘋果基金facebook專頁： http://goo.gl/eYKB89 <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br><br>如捐款至指定個案，請於入數紙／支票背面寫上其捐款編號，然後電郵／傳真／WhatsApp訊息／郵寄至本基金。<br><br>蘋果日報慈善基金於一九九五年成立，乃根據《稅務條例》第88條獲豁免繳稅的慈善機構，接受市民捐款外，《蘋果》捐出1%盈利，幫助有需要的人和資助有意義的社會及教育活動， 一切行政費用由《蘋果》支付，善款的一分一毫，全數用於受惠人所需。蘋果基金務求按照捐款人意願，把善款送交指定受惠人。然而個別受惠人可能因長期離港及搬遷等情況以致失去聯繫，甚或受惠人已經逝世或拒收捐獻，有關善款將撥捐蘋果基金作其他慈善用途。</p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C3941">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C3941">捐款記錄</a></div></p></body></html>