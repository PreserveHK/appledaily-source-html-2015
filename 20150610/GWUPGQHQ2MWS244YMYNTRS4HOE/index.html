<html><header><meta charset="utf-8"><title>杏兒年底有嫁期？「有好消息會講」</title></header><body><h1>杏兒年底有嫁期？<br>「有好消息會講」</h1><p>下月約滿無綫的胡杏兒，獲蕭定一公司力邀簽約3年，包薪2,500萬，事業將展開新旅程之餘，盛傳感情生活亦有新一頁。昨日有報道指35歲的杏兒與金融才俊兼夜店Play老闆男友Philip Lee（Phil）雖然拍拖未夠一年，但早前Phil向杏兒求婚成功，二人將定於今年12月在香港結婚擺酒，並要求一班好友包括胡定欣、李施嬅等預留年底日子做姊妹兄弟，而上月中杏兒更與Phil到馬爾代夫預支蜜月。報道又指Phil其實只佔夜場Play二十分之一股份，又指他沒有物業在手，早前還搬到杏兒郝德傑山單位同居，分分鐘杏兒身家多過男友，但杏兒仍答應下嫁，可見她愛得死心塌地。</p><p>為男朋友申冤</p><p>記者昨向杏兒求證婚訊，身在內地工作的她透過WhatsApp否認說：「冇啲咁嘅事，男朋友唔係圈內人，希望大家畀啲空間佢，亦希望大家唔好再叫佢港姐殺手，唔想再影響到大家嘅朋友，我講過有好消息一定同大家講，多謝大家關心！」另外，日前杏兒相約蕭定一到銅鑼灣一餐廳密斟，估計是傾加盟一事。杏兒於傍晚6時許離開，記者問她是否跟蕭定一傾約，她一味否認說：「唔係呀，唔係呀！」然後一支箭上七人車離開。</p><p>吳卓羲已離巢</p><p>除杏兒下月約滿無綫不再續約外，有報道指吳卓羲上月已跟無綫約滿，吳卓羲有感在無綫不受重視，開拍新劇經常派他做「阿二」。相反內地近年邀他拍劇演男一，每集酬金高達30萬人民幣，故以無綫高層曾勵珍與樂易玲兩大巨頭跟吳卓羲傾續約，吳卓羲也hea住傾。記者昨致電吳卓羲，身在上海的他沒有否認已約滿無綫，只透過WhatsApp說：「我之前一直有同TVB傾緊，只不過我之後要去拍內地劇冇時間傾，絕對唔係報道寫hea住傾，多謝大家關心。」<br>採訪、攝影：魯吉、梁繼光</p></body></html>