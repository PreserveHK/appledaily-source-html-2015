<html><header><meta charset="utf-8"><title>我Q你答問會：人人問Eason閉起雙眼你最掛念誰？</title></header><body><h1>我Q你答問會：人人問Eason<br>閉起雙眼你最掛念誰？</h1><p>連續一星期刊登的《我Q你答問會》，第二彈輪到「吹神」陳奕迅（Eason）嚟玩啦！日前Eason到將軍澳蘋果大樓坐定定，喝着咖啡睇16位在銅鑼灣行街的讀者的提問。</p><p>11.謝小姐：你有冇試過無條件做一件事？</p><p>Eason：我基本上冇乜條件做任何嘢，畀條件自己就有，我冇乜提出條件，咁樣係咪開心啲，你試吓，做嘢唔使有條件，好正。</p><p>12.楊小姐：你有冇陪老婆跑步，你想唔想跑馬拉松？</p><p>Eason：點解問得咁尷尬？我其實有陪佢跑步，陪過一次跑7K落雨，唔係好想再陪，唔係常人可以做到，搭車咪得囉。</p><p>13.溫先生：你閉起雙眼會掛念誰？</p><p>Eason：咁就梗係韓紅啦，哈哈哈哈。</p><p>14.林先生：你同韓紅唱歌好精采，下次想同邊個合作？</p><p>Eason：香港人講嘢點解咁話中有話？哈哈哈，我真係比較被動，唯一一次主動係同王菲，而佢又肯做我嘉賓算係咁，下次邊個好呢？同……金城武合作啦，因為佢同阿徐（徐濠縈）拍過MV，搵佢拍我MV好喎。</p><p>15.梁小姐：你成日all back怕唔怕甩頭髮？</p><p>Eason：𠵱家唔會呀，剪短咗蔭唔過眼，我成日咁做，好明顯唔怕啦，係咪都會甩㗎啦，唔緊要，種頭髮囉，𠵱家科技咁發達，食啲首烏囉，啊！首烏係整黑色唔關事，冇嘢嘅，最緊要個人有味道，唔怕啦。</p><p>16.葉小姐：追多個B想揀仔定女？</p><p>Eason：順其自然啦，如果真係追到仔女都冇乜所謂，兩邊都改定名先囉。</p></body></html>