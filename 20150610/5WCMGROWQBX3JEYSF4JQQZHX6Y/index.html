<html><header><meta charset="utf-8"><title>洗米嫂影沙龍小米女露腳仔</title></header><body><h1>洗米嫂影沙龍<br>小米女露腳仔</h1><p>澳門賭業猛人周焯華（洗米華）正印陳慧玲已誕下「小米女」周善潼（Damiana）10日，正在澳門專心湊B兼坐月，同時要照顧大女周梓潼。洗米嫂昨日在facebook上載了兩張小米女的腳仔相，另有一幅她攬實大女的合照，她寫上：「眨吓眼，你已經由BB變成今日咁大個了。」原來當時梓潼準備沖涼，脫掉衣服的她被阿媽突襲，後來梓潼亦留言叫媽咪下次待她洗完澡才拍照，洗米嫂的友人紛紛留言回應，而洗米嫂在言語間亦透露她的坐月生活：「留意吓我把頭髮，咁多日唔洗得頭都仲幾清爽。」</p><p>曬太陽感染傷風</p><p>洗米嫂又透露日前在大宅露台曬太陽，她表示：「但塊面已經白返晒，噚日好任性地曬太陽，搞到傷風，今日都唔敢黐埋BB度。」近月鍾愛白色打扮的她後來再多貼一張獨照，表示病了兩日終康復，她更向友人透露，計劃日內趁着小米女出世15日影沙龍BB相。<br>而洗米嫂的設計師好友何國鉦前晚在港島香格里拉酒店出席活動時，被問到會否為洗米嫂設計親子裝，他表示：「𠵱家真係做緊，不過BB𠵱家太細，做咗都着唔到，就算着到都係包住睇唔到件衫，所以至少都要等BB滿月先。」他直言洗米嫂一向鍾意白色，提到她的情況：「佢好好，好似冇大過肚咁，瘦得好快。」</p><p>開洗米華粉絲會</p><p>另外，洗米華近年在正印與女友Mandy Lieu之間左右逢源，其花邊新聞竟吸引網民在今年年初為他在facebook成立fan page「周焯華——洗米華粉絲會」，截至昨日已有4千多人讚好，粉絲頁以一字排開的太陽城集團贊助賽事的賽車女郎做封面照，更有轉載洗米嫂與Mandy陀B及生B的新聞，真係無奇不有。<br>採訪：譚倩宜　<br>攝影：陳俊強</p></body></html>