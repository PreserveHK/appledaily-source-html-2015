<html><header><meta charset="utf-8"><title>馮仁昭四圍超：農夫新碟預埋金正恩 - 馮仁昭</title></header><body><h1>馮仁昭四圍超：<br>農夫新碟預埋金正恩 - 馮仁昭</h1><p>農夫噚日喺商台宣傳新新碟，兩年幾冇出碟嘅佢哋，準備年尾開音樂會。新碟入面有農夫同金正恩惡搞合成照，陸永話：「驚佢過嚟搵我哋咩？」C君笑話：「冤有頭債有主，呢個係設計師Sunny諗㗎。」碟入面仲有性感水着女同許懷欣嘅相，農夫話有首歌係向歌神許冠傑致敬，所以請咗許懷欣幫手影相。<br>撰文：馮仁昭</p></body></html>