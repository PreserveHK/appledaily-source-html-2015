<html><header><meta charset="utf-8"><title>歐霸盃攻略：紅軍勇銳勢雙殺比錫達斯 - 青蛙仔</title></header><body><h1>歐霸盃攻略：紅軍勇銳勢雙殺比錫達斯 - 青蛙仔</h1><p>利物浦近況「弗」到漏油，加上作客表現更勝主場，故周四於歐霸盃三十二強次回合出征土耳其鬥比錫達斯，有力繼首回合小勝1:0後再贏一場，少讓平/半一於捧上盤。（球賽編號：星期四3；有線61及201台明日2:00am直播）<br>利物浦對上一次輸波，已是去年十二月中作客吞曼聯三蛋的英超，之後走勢凌厲，連同周日英超作客贏修咸頓2:0，法定時間已連續十八場不敗，成績是十二勝六和；其中客場戰績尤其出眾，十戰取得八勝兩和兼僅失四球。<br>紅軍的謝拉特及盧卡斯仍養傷，另一中場佐敦軒達臣亦有輕傷，不會隨隊出發，幸隊內其他星級戰將包括菲臘比古天奴、史杜列治及史達寧等都可披甲，故陣容仍算完整，夠贏比錫達斯。領隊羅渣士料會繼續排出「3-4-2-1」陣式，首回合僅後備入替的史達寧剛於聯賽建功，今仗或復任正選與拉爾拉拿及古天奴合組攻擊線，新星佐敦伊比近仗表現亦悅目，活力十足，可對比軍防線構成威脅。<br></p><p>比軍後防傷停滿營</p><p>比錫達斯首回合作客晏菲路輸0:1，若想出線十六強，周四非勝不可。然而，他們傷停球員滿營，除有門將辛堅、後衞伊斯美蓋巴斯及阿歷山大米路斯域養傷，兩名後防主力古林圖及拉蒙莫達同樣因累積三面黃牌停賽，後場陣容不整下隨時給予利物浦球員大量破關機會，故就算有好波之人丹巴巴亞壓陣，亦難望於主場收復失地。利物浦少讓平/半，信他們可贏波開上盤兼雙殺比錫達斯。<br>文：青蛙仔</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>