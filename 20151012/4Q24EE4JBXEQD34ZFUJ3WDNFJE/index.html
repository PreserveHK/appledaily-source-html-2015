<html><header><meta charset="utf-8"><title>花絮︰皮雅斯為拜恩抱不平</title></header><body><h1>花絮︰<br>皮雅斯為拜恩抱不平</h1><p>最近傷癒復出嘅拜恩（Kobe Byrant、圖），喺ESPN今屆現役球員排行榜居然被列為93位，連喺中國打緊季前熱身賽嘅快艇老將皮雅斯（Paul Pierce）都為他抱不平：「ESPN好多評論員都唔知自己講咩，至少我喺聯盟中搵唔出92個比拜恩更強嘅球員。」</p><p>花絮︰收飛黨食白果</p><p>中國賽隔多年再次落戶深圳，小記甫抵達現場即遇到唔少大媽大叔截車，了解後先知佢哋唔係黃牛黨，佢哋只不過係趁全場爆滿，想借機會收飛再轉售賺錢，現場所見，收飛黨大約有10人，不過就唔見有人割愛。</p><p>花絮︰中國飛人都睇MJ</p><p>大運體育中心場內星光熠熠，除一眾NBA名宿，藝人余文樂、前NBA球星易建聯同中國飛人蘇炳添（圖）都係座上客。蘇炳添仲透露中學時最鍾意公牛同佐敦，目前最愛球隊係熱火，至於現役球星就係湖人嘅拜恩。</p></body></html>