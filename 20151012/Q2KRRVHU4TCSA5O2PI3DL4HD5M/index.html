<html><header><meta charset="utf-8"><title>Juno現身合唱《羅生門》Kay澳門騷唧腩爆爛Gag</title></header><body><h1>Juno現身合唱《羅生門》<br>Kay澳門騷唧腩爆爛Gag</h1><p>人妻謝安琪（Kay）前晚在澳門舉行「拾回謝安琪數愛世界巡迴演唱會」，為入行十周年的巡唱揭開序幕，Kay以神奇女俠谷胸騷腿look勁歌熱舞，性感打扮令觀眾大飽眼福，不過，Kay換露腰裙跟麥浚龍（Juno）合唱《羅生門》，卻不慎唧出一團豬腩肉，大煞風景。<br>連續三屆蟬聯高登女神的Kay，一直迷倒萬千網友，前晚以六套性感戰衣登場，唱《羅生門》時着露肩裝襯半截長裙，失手露腰間贅肉，當時台上螢幕播出Juno錄像的唱歌片段，觀眾還以為兩人隔空合唱，怎知尾聲時Juno突然出場跟Kay合唱，掀起全晚高潮。 <br>Juno自嘲不善辭令，加上沒甚台風及多着黑衫，笑說：「我喺後台諗，你可以做一個紙板嘅我，倒咗我嘅模加啲白鬚上去，公仔只要識左右郁動同揮手就得。」Kay聞言回以爛gag：「如果面前有隻猛獸喺籠入邊，我想走入個籠，你會同我講啲乜？」Juno靜了幾秒，台下觀眾搶答：「麥浚龍（勿進籠）！」全場大笑。</p><p>觀眾盜錄擺上網</p><p>完騷後，Kay自爆有件歌衫因太大不停下滑，工作人員要衝上台為她換衫，Juno笑說：「你之後嘅演出，換衫位置可請我做。」昨有網友已急不及待將在場內盜錄兩人合唱短片擺上YouTube，指Juno似感冒唱歌好細聲：「Kay好似特登細聲啲畀Juno把聲出？」、「Juno把聲係咪畀佢pat鬚隔咗音」。<br>此外，前晚Kay唱出十年的代表作，包括《勢不兩立》、《獨家村》、《鍾無艶》等歌曲，最後以首本名曲《囍帖街》為個唱劃上句號，而Kay的香港站演唱會將於明年4月假紅館舉行。<br>撰文：皓騫</p></body></html>