<html><header><meta charset="utf-8"><title>【馮仁昭四圍超】阿驄遠征日本謝票</title></header><body><h1>【馮仁昭四圍超】阿驄遠征日本謝票</h1><p>由郭子健同黃智亨執導，鄭伊健、何超儀、林敏驄主演嘅《全力扣殺》啱啱喺日本上畫，阿驄負責做代表去日本謝票，啲觀眾開心到呆咗，定神後先識搵佢合照。阿驄同馮仁昭講：「真係好開心，呢度一間細戲院都一日播五場，全國咁多間戲院，條數唔使計都知道好勁。」阿驄仲話謝票謝到去日本真係第一次，加上日本可能唔流行謝票，所以佢出現觀眾都好愕然。<br>撰文：馮仁昭</p></body></html>