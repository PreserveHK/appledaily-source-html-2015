<html><header><meta charset="utf-8"><title>徐子淇要細仔執二攤</title></header><body><h1>徐子淇要細仔執二攤</h1><p>恒基千億新抱徐子淇日前再為李家添丁，誕下B仔李建熹，連同之前所生的二女一子，湊夠兩個「好」字，她已透露四個夠晒數，封肚不再生。<br>現正坐月的子淇昨在Instagram貼圖，原來她獲品牌送手袋，相中的她一副索靚媽模樣，果然極速收身keep得好。子淇留言呼籲品牌及朋友們不要再送禮物給BB：「多謝好多朋友送禮物畀BB，不過唔想太縱佢哋，哥哥已有好多玩具同衫仔傳畀BB，希望你哋將呢份心意轉贈畀其他小朋友，發揚愛心。」子淇更提議可以捐去她一直支持的智行基金會及夏橋，送去其他關於小朋友的慈善機構，子淇雖有千億夫家背景，都要求孻仔執哥哥二攤，環保又慳家，真抵讚！<br>撰文：唐如</p></body></html>