<html><header><meta charset="utf-8"><title>周永恒敷衍賀女兒生日5歲錯當6歲</title></header><body><h1>周永恒敷衍賀女兒生日<br>5歲錯當6歲</h1><p>周永恒（Roy）去年搭上外遇劉依靜（Ruby），一手粉碎跟老婆趙頌茹（Yu）和兩名女兒信希、愛希的幸福家庭，自認人渣的Roy，於今年初因涉恐嚇阿Yu被判緩刑18個月，跌落谷底的他惟有轉戰內地，在深圳跟胞弟開設瑜伽中心，於娛樂圈銷聲匿迹。<br>昨日Roy在facebook蒲頭，送祝福給昨天牛一的大女：「信希，生日快樂，爸爸很想你，希望你也想我，都快一年無見了，最近爸爸都重回教會，也重新學去找天父，天父也很愛爸爸，爸爸也很愛你，六歲了，要幫媽媽照顧妹妹，也要聽媽媽話，不要讓她生氣，爸爸愛你，生日快樂。」然而，信希昨日是5歲生日，身為爸爸的他口口聲聲掛念女兒，竟然連女兒的年齡都記錯！</p><p>剝衫冧富婆</p><p>恰巧昨日有雜誌報道Roy在深圳剝衫教瑜伽，指他騷肌冧富婆闊太客人，又指他所住的服務式住宅位於深圳豪宅區，至於揚言已跟Roy分手的Ruby，又被影到去了深圳蜜會，兩人原來未斬纜。對於被指冧富婆在深圳住豪宅忽然富貴，昨日記者向Roy了解，他透過短訊回覆：「哈哈，得啖笑，好好笑，啲相影得唔錯。」<br>至於獨力照顧兩女的阿Yu，昨日買蛋糕跟大女慶生，對於Roy祝信希6歲生日快樂及被指冧富婆，阿Yu以短訊無奈回覆：「係5歲……作為媽媽嘅我只想盡能力去建立一個健康、正確的價值觀及生活畀對女，其他無謂嘢我唔想影響到佢哋成長！大女今日好開心，一早起身就打電話畀姨姨、姐姐，話畀佢哋知今日佢5歲生日，返學老師又送生日帽畀佢，放學後返到屋企又有蛋糕又有禮物！」<br>採訪：皓騫</p></body></html>