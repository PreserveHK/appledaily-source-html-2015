<html><header><meta charset="utf-8"><title>黎瑞恩血壓低好飄</title></header><body><h1>黎瑞恩血壓低好飄</h1><p>黎瑞恩（小恩子）日前在沙田一間超市抽搐暈倒送院，幸留院診治後無大礙，昨日她在葵涌為好友李國祥的演唱會綵排，略見疲態的小恩子被問當日情況，她說：「今日嚟都飄吓飄吓，完咗綵排會去醫院覆診，唔知點解血壓超低，嗰日其實好精神，點知買買吓嘢，兩邊好似閂閘咁黑埋，跟住冇晒知覺咁暈咗。」有指她當日嘔白泡？小恩子說：「我都唔知，淨係知自己抽筋，有一邊面戚起咗，不過瞓咗一覺好舒服，矇矓間聽到個女喺度喊，小朋友好擔心，但係我唔係好擔心  一個人咁樣就會行咗去，好彩我未行，未有咁快。」</p><p>問到緋聞男友鄭應南有否關心？小恩子說：「個個朋友都有關心，前夫（曾智明）亦有慰問，分開咗反而溝通多咗，可能做朋友好啲，佢都有同啲仔女見面，比以前仲多咗㖭，對小朋友嚟講係好事。」<br>採訪：張俊銘<br>攝影：陳順禎</p></body></html>