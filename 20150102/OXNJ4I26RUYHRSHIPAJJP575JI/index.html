<html><header><meta charset="utf-8"><title>韓寶圖：韓星四散掘金跨年</title></header><body><h1>韓寶圖：韓星四散掘金跨年</h1><p>劉在石首爾</p><p>劉在石前晚以菇頭加一身黃色戰衣嘅打扮，去撐《Running Man》拍檔Gary同HaHa，以及《無限挑戰》前拍檔Gill復出開騷，場面high到飛起。</p><p>宋智孝廣州</p><p>宋智孝同池石鎮前晚現身浙江衞視節目，同內地版《Running Man》嘅主持見面同鬥踢毽，不過有網民就投訴智孝成日被人打斷說話，連新年願望都講唔到。</p><p>BIGBANG新加坡</p><p>BIGBANG前晚壓軸演出新加坡建國50周年跨年晚會，五子將現場變成主場，仲透露今年會出新碟，之後仲喺網上公開合照，祝大家新年快樂。</p><p>SJ南京</p><p>Super Junior（SJ）前晚喺江蘇衞視嘅跨年騷上勁歌熱舞，仲賣口乖話好愛內地粉絲，而見完內地粉絲後，成員東海下星期就會來港，宣傳新片《少年輕狂》。</p></body></html>