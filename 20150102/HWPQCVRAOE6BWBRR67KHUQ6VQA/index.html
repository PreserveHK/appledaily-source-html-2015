<html><header><meta charset="utf-8"><title>2015回春發威玉郎拖索爆高妹</title></header><body><h1>2015回春發威<br>玉郎拖索爆高妹</h1><p>【中環擺花街】新年新希望，64歲香港著名漫畫家黃玉郎和77歲富商林建名兩位花樣爺爺前晚亦齊齊發威「送舊迎新」，拖新女倒數狂歡。其中曾與何傲兒傳爺孫戀的林建名孖住巨咪女新人汪靖宜出席慈善餐舞會，全程表現風騷；至於曾跟港視藝人林熹瞳傳緋聞的黃玉郎，則跟索爆高妹十指緊扣連踩幾場，足以證明就算年過60也一樣可以有心有力。</p><p>前晚除夕夜，城中名人藝人紛紛出動倒數狂歡，當中最矚目者，竟是黃玉郎和林建名，兩位雖然已是花甲爺爺級人馬，但除夕夜二人分別拖索爆新女出席倒數派對，踏入2015年齊齊發威。<br>曾與港視藝人林熹瞳傳緋聞的黃玉郎，前晚跟黃百鳴、五名講普通話的索女及一男性友人到中環慶祝，一行人於凌晨12點倒數完畢後，離開雪廠街一大廈，轉場到擺花街8號繼續狂歡。現年64歲的黃玉郎一身白馬王子打扮，至於68歲的黃百鳴則銀黑皮外套襯皮褲，二人作回春打扮。一行人乘車往擺花街，但因為附近封路，惟有在附近落車再步行到擺花街夜店。其間見5呎6吋高的黃玉郎跟其中一名比他高一個頭、穿黑衣的索女邊行邊打情罵俏，一時跟高妹十指緊扣表現煙韌，一時又笑晒口拍高妹膊頭，甚至邊行邊如開籠雀般講個不停，年過60仍活力十足，由於高妹高黃玉郎一大截，以致二人拖手逛街份外矚目。同行的黃百鳴則跟一名穿咖啡色大褸的長髮索女特別投契，二人整晚均如糖黐豆般孖住出入。</p><p>「我哋貪得意玩咋嘛」</p><p>黃玉郎跟高妹及黃百鳴等於擺花街消遣至凌晨2時半離開，雖然已經連踩兩場，但黃玉郎看來仍意猶未盡，不停捉住高妹的手似想繼續下場，初時高妹一度甩開黃玉郎的手兼耍手擰頭，但黃玉郎費盡唇舌後，高妹終答應要求，偕同行其中一名好姊妹跟黃玉郎乘坐七人車離開，臨上車前，黃玉郎還刻意走到後面，跟接載咖啡色大褸索女離開的黃百鳴示意「搞掂」，看來相當春風得意。<br>記者昨致電黃玉郎，問他拖着的高妹是否新女友時，他笑說：「梗係唔係啦，我哋貪得意玩咋嘛，噚日先至啱啱識，唔好搞錯，佢咁高！」可有追求意思？黃玉郎語氣肯定說：「冇冇冇，完全冇！唔好誤會。」黃玉郎指擺花街慶祝完後，便送高妹及其女友人離開，未有繼續開P。至於曾被影到與黃玉郎拖手的林熹瞳，昨日在電話中否認二人拍過拖，不過林熹瞳仍大讚黃玉郎是有風度男士﹕「上次我真係見到曱甴驚，其實佢份人好鍾意交朋友，尤其係女性，即使係5、60歲阿太佢都會扶上落車，都係正常社交啫。」她透露黃玉郎有邀請她出席倒數派對說﹕「佢有叫我，但多數係佢工作上朋友，最後我揀咗同自己朋友去尖沙咀倒數。」</p><p>採訪：楊浩賢、吳耀輝<br>攝影：陳志嵐、畢紹基</p></body></html>