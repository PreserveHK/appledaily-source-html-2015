<html><header><meta charset="utf-8"><title>【全城會睇】陳慧琳：好期待</title></header><body><h1>【全城會睇】陳慧琳：好期待</h1><p>陳慧琳：</p><p>梗係會睇，4,000蚊雖然有啲貴，如果有時間會盡量去睇，之前只睇過佢嘅演唱會影碟，未睇過現場演出，好期待。</p><p>方力申：</p><p>我一定會睇，因為佢係一個傳奇，之前我又冇睇過佢嘅演唱會，雖然4,000蚊一張飛好貴，但我都會去睇。</p><p>葉佩雯：</p><p>一定會買飛睇！4,000蚊都買，之前佢喺日本開都買咗飛睇，後來有突發事去唔到，忍痛賣咗張飛畀朋友，佢嚟香港一定會捧場。</p><p>杜如風：</p><p>一定睇，40,000蚊都睇！超儀都會睇，因為讀書時麥當娜係佢偶像。</p><p>傅明憲：</p><p>幾年前睇過日本嗰次，覺得好睇，不過就係睇過，就未必想睇第二次，亦都唔會特登去撲飛，如果有時間同朋友想睇會跟大隊。賣4,000蚊我就覺得合理，因為佢嘅級數同製作係值回票價。</p><p>Jessica C.：</p><p>我不是她的粉絲，但很喜歡勁歌熱舞元素的音樂會。麥當娜是殿堂級超級巨星，來香港已很難得，不知道會唔會再有第二次機會，所以4,000元有少少貴，但都會考慮。</p><p>廖碧兒：</p><p>嘩，好貴喎！我幾年前去倫敦睇過，兌番港紙應該唔使咁貴。不過如果真係好鍾意就唔會介意，加上佢未嚟過香港，如果嗰段時間唔使工作，我都會買飛捧場。</p><p>李蘊：</p><p>麥當娜係跨越好多年代嘅歌手，有機會都想睇吓。如果係忠實粉絲都唔會介意賣得貴，我諗G.E.M.同超蓮都有興趣，但G.E.M.應該最想去，得閒會約埋一齊去睇。</p></body></html>