<html><header><meta charset="utf-8"><title>當眾跳舞證傷勢無礙！潘頓當雷神冇到：我要贏四場</title></header><body><h1>當眾跳舞證傷勢無礙！<br>潘頓當雷神冇到：我要贏四場</h1><p>前冠軍騎師潘頓本周三於沙田馬場第二組試閘開始前被馬匹踢中，導致右足踝受傷，因此第二組試閘座騎「盈利駿馬」要臨時取消出試之外，潘頓更要接受磁力共振掃描檢查傷勢。<br>不過潘頓如常入紙排位參加9月6日開鑼戰，更有九匹座騎之多，這天他亦有露面晨課，行動如常，仲當眾表演跳舞，右足踝亦未見包紮，並與方嘉柏、徐雨石、姚本輝等人傾個不停，似乎想向人證明自己無大礙。<br>不過受薪董事小組暫禁止潘頓操馬，直至他9月4日星期五覆診，專科醫生對其傷勢進行全面評估後，才決定是否讓他策騎。而潘頓9月6日賽事所有坐騎，亦預設後備騎師。<br>潘頓表示很有信心星期五可通過檢查如常上陣，仲笑言座騎實力太勁，可以贏四場，唔想益後備騎師。其中第十場三班1400米之「總統至上」至今八戰三冠一亞演出準，質新馬實力未見盡，上周六試嘉年華草閘，亦有好走勢得第三，狀態已經磨利，難怪潘頓堅持自己可上陣，否則「總統至上」便會易配前死對頭韋達。<br><br>潘頓座騎後備騎師<br>一場　勝捷勝（何澤堯）<br>二場　秋月春風（羅理雅）<br>三場　控制者（郭能）<br>四場　眼光獨到（羅理雅）<br>五場　海嵐一號（韋達）<br>六場　真慷慨（何澤堯）<br>七場　超有利（史卓豐）<br>八場　傑飛（蔡明紹）<br><br>十場　總統至上（韋達）</p></body></html>