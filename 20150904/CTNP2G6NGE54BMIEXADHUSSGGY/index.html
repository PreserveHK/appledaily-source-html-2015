<html><header><meta charset="utf-8"><title>求驗客手記︰英乙隊輸波贏品</title></header><body><h1>求驗客手記︰英乙隊輸波贏品</h1><p>幾時都話，輸波唔緊要，最緊要唔好輸埋品，英乙嘅班列特就演繹到呢個境界出嚟。周二場英錦標賽事，班列特作客出戰同樣係英乙嘅伊奧維，以0:1落敗出局，賽後伊奧維喺佢哋官方twitter表揚班列特，出埋相畀大家睇，佢哋用完個更衣室好似新嘅一樣（圖）。仲記得車路士喺上年11月作客利物浦之後，搞到人哋更衣室一塌糊塗個情景，真係強烈對比。</p></body></html>