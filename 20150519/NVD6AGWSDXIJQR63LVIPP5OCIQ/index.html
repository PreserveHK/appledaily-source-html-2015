<html><header><meta charset="utf-8"><title>球迷林大輝：本地波唔好睇，足總要改革</title></header><body><h1>球迷林大輝：本地波唔好睇，足總要改革</h1><p>【本報訊】30年前本地球壇不乏星級球員與勁旅，反觀今日球壇，猶如一池死水。現為立法會議員的林大輝，對1985年的中港大戰仍歷歷在目；回望昔日光輝，相比當今球壇更感欷歔，「𠵱家對魚腩都輸1:0」。他歸咎香港足總推廣成效不彰，「冇新意、冇培訓，賽事唔受歡迎自然冇人投資，足總一定要改革」。<br>林自小熱愛足球，先後任香港甲組聯賽流浪及愉園班主，2007年更帶領沙田足球隊由丙組衝進甲組。1985年5.19大戰，林記得「（當年）個個球員都係星級，入波嘅『細鬼』張志德、『木嘴』顧錦輝，花名、真名人人都識背……𠵱家香港有邊隊波會有人講得出佢哋啲球員叫乜名？」<br></p><p>指欠長遠青訓
</p><p>2011至2014年間，政府每年額外撥款2,000萬元，讓足總推行鳳凰計劃，改革香港足球運動。「鳳凰之前，香港排第130幾，𠵱家排第169」。林大輝稱，20年前舉辦球賽場場爆滿，現時就只有外國勁旅訪港表演賽才有可能坐滿。「人哋日本、韓國當年都係魚腩，呢20至30年都崛起咗啦，我唔信香港足球係死症」。<br>林狠批足總創造的賽事「根本唔好睇、唔受歡迎」，球迷失去動力入場，「足總人事、制度、目標、策略全部都要改！」他認為，政府沒有長遠青訓工作，更將地區足球與職業足球混為一談，「係兩回事，兩者唔可以互相替代」。他又指職業足球其實與娛樂事業根本沒分別，要帶動球壇起死回生，吸引商人投資贊助獲廣告效益，首要是改革足球總會，「有商業味道先創造到財富」。<br>■記者馬志剛</p></body></html>