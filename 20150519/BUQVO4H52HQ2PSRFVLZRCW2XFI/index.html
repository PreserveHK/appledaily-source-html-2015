<html><header><meta charset="utf-8"><title>【職場秘笈二】成為Interview之王　缺點如何變優點？</title></header><body><h1>【職場秘笈二】<br>成為Interview之王　缺點如何變優點？</h1><p>時至五月，網上不少討論區都有準畢業生大呻搵工難。<br><br>「寄咗十封都冇回音」。有人嘆道。<br><br>「繼續努力！」「加油。」「Never give up~」有回應是說完等於沒說的鼓勵。<br><br>「撐得黃遮就預咗啦，廢青！」 「你哋佔中咁成功，唔係大公司點敢請你哋。」還有發自「肺腑」的落井下石。<br><br>大學就業資料庫顯示，本年1月至5月6日，向聯校提供職位空缺的顧主比去年同期增逾17%，其提供的全職及兼職空缺近4.2萬個。機會一直都在，只是留給有準備的人。<br><br>今次，人稱Son姐的職場達人張慧敏，繼續幫大家拆解面試難題，於機會來到前做足準備！<br><br>1.你期希望的薪金是多少？為何你值此薪金？<br>Son姐:你講得嗰個價錢，你要問自己點解具備嗰個條件，如果係我，我就會答佢，你請咗我就知。其實大學生有著數，因為大學嘅就業指數處會畀晒薪酬指標你，雖然我自己唔信嗰啲指標。第二，譬如話萬四蚊，你可以話有呢個價先維持到支出同埋在學期間貸款。再者，你可以補充，話嗰個只係期希望待遇，更加想得到嘅係一個機會。<br><br>2.你有咩缺點？<br>Son姐:你可以講一個配合嗰份工嘅缺點，好似見會計工作，係人都知會計工作時間耐又刻板，你可以話自己性格較枯燥，可以成日對住本書或者電腦都唔駛同人講嘢。唔係叫你哋講大話，如果你係一個坐唔定嘅人，去見份會計工會有前途咩？現時好多求職者玩角色扮演，以為演技好就可以呃到份工。即使呃到份工你都會日日憎自己，點解呢份咁折墮嘅工我都仲要做。<br><br>3.你有咩問題問我哋？<br>Son姐:求職者要戒嗰種「問咩問題會顯得我醒啲」嘅想法。Interview時，總有啲嘢係你唔明嘅，好似對行業認知，你唔應該「挖」啲嘢嚟問。 應該專注係Interview過程，有咩唔明白、混淆嘅地方，請教對方。<br> <br>Son姐最後寄語求職新鮮人，搵工不應漁翁撒網，否則失敗次數太多亦會打擊自信。以畢業生為例，想想自己的興趣在哪，選數間公司寄履歷，想想為何自己值得獲聘，加上面試時態度誠懇有禮，獲聘機會較高。<br><br>當然，面試題目沒有Model Answer，以上列出的亦只作參考，面試時死記硬背答案而不考慮個人條件及自身因素，只會落得「取消資格」的下場。<br><br>記者：林幗欣<br>攝影：林寶益 許頌明</p></body></html>