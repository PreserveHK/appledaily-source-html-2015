<html><header><meta charset="utf-8"><title>體壇拾趣：迪祖捧盃險盲</title></header><body><h1>體壇拾趣：迪祖捧盃險盲</h1><p>法網開打前最後一個重要熱身賽，羅馬大師賽周日進行男單決賽，一哥迪祖高域（圖）以直落兩盤6:4、6:3贏咗費達拿。父母今次專程去現場睇波支持，迪祖都話呢場勝利別具意義。但佢差啲樂極生悲，開香檳慶祝時，個瓶塞近距離高速彈中佢額角，好在唔係中眼，唔係分分鐘盲都似。</p></body></html>