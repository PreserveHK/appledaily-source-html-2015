<html><header><meta charset="utf-8"><title>Eason反常至係正常唔跑步唔戒煙唔講嘢</title></header><body><h1>Eason反常至係正常<br>唔跑步唔戒煙唔講嘢</h1><p>【我Q你答問會】陳奕迅（Eason）昨日大駕光臨《蘋果日報》facebook召開「問診大會」，短短45分鐘吸引逾1,100位網友爭相留言，事前又期待又緊張的他，不負吹神之名回答了18位網友的問題，答案詳盡到fb不能盡錄。面對網友提問無條件回答的Eason，自揭台下的自己唔跑步、唔戒煙、唔講嘢，原來人人都做的事情，Eason卻有自己的一套，反常才是正常。</p><p>陳奕迅（Eason）果然是名不虛傳的吹神，昨日回答網友提問時一輪嘴講到唔停口，還被發現他的記憶力超級驚人，如有網友問「唱邊隻歌可以媾到女？」他除了回答《快高長大》之外，還記得收錄在99年的專輯內，不過就記錯做99年11月的《幸福》專輯，其實是99年5月的《天佑愛人》大碟，但已十分厲害，他更即場哼唱幾句歌詞，令大家大飽耳福。　<br>在蘋果fb「問診大會」上，Eason幾乎一絲不掛任發問，當他見到網友問：「可唔可以快啲戒煙？」主播宋文還擔心Eason唔想答，說：「唏！呢啲……」Eason大笑反問：「做乜，私人問題唔答咁呀，哈哈哈。」跟着就照答可也，不過，有網友問到跟囡囡的父女關係時，Eason笑笑口說：「唔好講咁多私人嘢，講音樂好啲。」十分保護家人。</p><p>自爆炒車瘀事</p><p>吹神一條問題可以答足幾分鐘，答案長到fb不能盡錄，如問有否跟老婆徐濠縈跑馬拉松？其實Eason回答時還自爆做運動受傷的瘀事：「2010年臨開騷前踩單車，由銅鑼灣消防局去石澳，大潭水塘前閘濕濕哋，我係第一個炒車，底衫爛晒，成個人拋出去，好在有泥地，唔係真係大件事。」<br>45分鐘問診大會好快過，Eason說：「今日知道入嚟《蘋果》，好耐冇嚟過，其實已經好期待，所以有啲緊張。」他還醒網友幾句：「記住唔好坐定喺個位咁耐，得閒起身揈一揈鬆一鬆自己，成日對住個mon好辛苦。」<br>採訪：皓騫<br>化妝：Karry Wong<br>髮型：Derek Li@Xenter</p></body></html>