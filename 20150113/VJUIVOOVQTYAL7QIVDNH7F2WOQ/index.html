<html><header><meta charset="utf-8"><title>陳振彬：大學生申公屋放棄自己</title></header><body><h1>陳振彬：大學生申公屋放棄自己</h1><p>【本報訊】特首梁振英明天發表施政報告，預料將提出政策協助青年向上流動。青年事務委員會主席陳振彬接受有線新聞專訪時，形容大學生畢業後申請公屋是放棄自己，直指青年理念歪曲。<br>2009年獲委任為青年事務委員會主席的陳振彬，工作主要就青年政策向特區政府出謀獻策。他指本港的青年為住屋「頭痛」，大學生畢業後就申請公屋，是放棄自己，「唔好一讀完大學畢業就去申請公屋，我覺得好心傷，冇理由咁快放棄自己」。<br></p><p>「做五年嘢有首期」
</p><p>陳更稱「我做佢五、六年嘢，我就開始畀首期去供間樓屬於自己，呢個先係年輕人嘅朝氣，所以我覺得理念上有些少歪曲咗」。<br>公屋聯會總幹事招國偉則認為，年輕人申請公屋皆因對前景沒有信心，加上樓價及租金不斷飆升，連居屋也難以負擔，既然年滿18歲即可申請公屋，「又唔係犯法，作為一個住屋嘅保障同選擇，我覺得畢業生申請公屋合情合理。反而政府應該多聽年輕人想法，施政先能夠貼近民情」。<br>未畢業已輪候公屋的大學生何小姐批評樓價高企，港人只想有一個安樂窩，不認同申請公屋是放棄自己，「唔通佢想我哋住劏房咩？」<br>■記者譚靜雯</p></body></html>