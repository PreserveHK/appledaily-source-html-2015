<html><header><meta charset="utf-8"><title>學生哥入500蚊紙搭巴士車長：揸18年車第一次見</title></header><body><h1>學生哥入500蚊紙搭巴士<br>車長：揸18年車第一次見</h1><p>【本報訊】「開頭我以為係廿蚊，望真啲原來係500蚊！」上周一名中學生搭巴士時，疑因八達通不夠錢，竟一擲500元大牛鈔票支付4.9元車資，事件成為網上熱話。《蘋果》記者找到當日駕車的九巴車長「華哥」，他憶述「我打算嗌佢返嚟，但啲乘客一路上車，想望清楚邊個都唔得。」有九巴車長指事件罕見，網民則形容這學生夠「霸氣」。<br>記者：張 軍  林 熊</p><p>以500元大牛付車資的中學生，年約16歲，當時身穿校服，在順利消防局巴士站登乘27號九巴。<br>事件中他付了500元鈔票，即變相多付495.1元車資。據稱，事發上周五早上7時10分左右，由順天巴士總站開出的27號線九巴，在順利消防局對開埋站時，大批學生魚貫登車，其中一名中學生以八達通付款，可是一拍卡便發現不夠錢，男生即時打開錢包，並取出一張鈔票放進錢箱。</p><p>車長華哥其後發現錢箱有一張500元大牛，相信是該學生投下，可是當時登車乘客太多，車廂逼滿人，男生早已擠進車廂內，其後連男生在哪個站下車亦不知道。華哥事後返回站長室寫報告記錄事件。他說:「最常見有人俾廿蚊，入50蚊嘅都見過一次，但500蚊就第一次見。」</p><p>網民質疑「點解唔搭的士」</p><p>事件之後被上載互聯網，對於學生哥以500元大牛支付車資，有網民指他有「霸氣」，亦有人質疑「有500蚊點解唔搭的士」，亦有人估計他一時情急才出此下策，「未必話霸氣，可能佢都唔想，八達通冇錢，銀包冇碎銀，但又趕住返學，落車改搭的士隨時仲慢。」<br>遇上大牛乘客的華哥駕巴士18年，自2001年起駕駛27號巴士線，現時駕駛早上5時至下午3時的早更。對於這宗500元大牛搭巴士事件，當事人華哥向記者講述事件經過，但要求不要拍照，其他同一路線車長亦對事件議論紛紛，有車長稱若發現乘客放大額鈔票入錢箱，會提醒對方是否入錯錢。<br>九巴發言人昨日證實事件，指事件發生於上周五早上約7時，當時一輛開往旺角的27號線巴士，駛至順利消防局車站，一名乘客將一張500元現鈔投入錢箱繳付車資。發言人指根據巴士「乘客須知」，巴士車資不設找續。</p><p>市民點睇</p><p>空姐伍小姐<br>「如果搭巴士唔夠錢，會同司機講下次再入番。」</p><p>施同學<br>「會想辦法問人唱錢，一定唔會俾100蚊或500蚊。」</p></body></html>