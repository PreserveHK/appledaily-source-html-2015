<html><header><meta charset="utf-8"><title>叮噹林保全月尾公祭</title></header><body><h1>叮噹林保全月尾公祭</h1><p>資深配音員林保全早前病逝，囡囡林芷筠昨在將軍澳跟記者見面，她透露將於本月30日在紅磡世界殯儀館為保全叔設靈，喪禮以傳統佛教儀式進行，翌日出殯，並移送到鑽石山火葬場進行火化。保全叔的扶靈名單將會稍後公佈，芷筠表示應父親的聲迷要求，將會特設公祭時段，讓市民拜祭。靈堂內會播放保全叔生前作品及推出紀念特刊，她說：「希望大家都可以做叮噹，做個好人，經常幫忙身邊的人。」<br>下月上映的CG動畫《STAND BY ME：多啦A夢3D》，成為他最後一次幫叮噹（現改稱多啦A夢）配音的作品。前日在尖沙嘴舉行優先場，很多圈中藝人如黃紫盈、小儀同陳淇一家幾口都有現身捧場。電影未完場，有份欣賞的導演郭子健及王菀之已經眼濕濕，還要出動紙巾，因為預告片中保全叔配音的叮噹講了句「我唔可以再留喺度，真係要走嘞」令到大家都好想知點解，原來今集的叮噹是由幾集漫畫故事集結寫成，由叮噹為何來到大雄家，講到他要離開。</p><p>王菀之睇到爆喊</p><p>王菀之昨在電話中坦言有很多場戲都有喊，她說：「叮噹要走嗰陣時好唔捨得啦、大雄其實好善良、好生性，結果真係唔靠多啦A夢就可以解決問題，越近尾就越喊，同時勾起咗好多細個嘅回憶。」<br>身為漫畫迷嘅郭子健亦睇到喊，昨接受電話訪問時話：「睇到靜宜臨結婚同爹哋傾偈嘅對話個鼻已經酸，到大雄同叮噹訣別一段、同埋佢單挑技安嗰幕，真係冇得唔喊。」<br>採訪：李森</p></body></html>