<html><header><meta charset="utf-8"><title>中環在線：大女霍尚欣唔做金融搞藝廊 - 李華華</title></header><body><h1>中環在線：<br>大女霍尚欣唔做金融搞藝廊 - 李華華</h1><p>講完霍大班女婿，當然要講埋佢嘅大千金霍尚欣喇。霍尚欣都曾經喺高盛做過賓架，不過佢似乎唔係咁鍾意金融呢行，反而同好多富二、三代一樣，偏愛藝術，仲將興趣變成事業，喺英國倫敦開咗一間藝廊，仲有一間幫人物色與買賣藝術作品嘅公司。<br>霍尚欣喺劍橋讀英文同法律，但係好細個已經鍾意藝術，做收藏家都有超過10年。佢近年開始幫人搵藝術作品同埋做買賣，對於印象派、現代與當代藝術作品都好有研究，中國著名當代藝術家曾梵志、岳敏君嘅作品，佢當然收集唔少。佢喺倫敦辦嘅藝廊Hua Gallery亦展出好多中國當代藝術作品。<br>聞說，霍尚欣港英兩邊走，反正佢老公Matthew Koder做投行賓架，都要成日周圍飛，可能喺英國見面嘅機會仲多。</p></body></html>