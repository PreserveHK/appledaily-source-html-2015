<html><header><meta charset="utf-8"><title>寸爆刪谷胸鏡頭　周海媚po未刪剪版性感相</title></header><body><h1>寸爆刪谷胸鏡頭　周海媚po未刪剪版性感相</h1><p>范冰冰主演嘅劇集《武媚娘傳奇》，照足歷史，位位女星都爆乳上陣，觀眾有眼福，本來都相安無事，點知播咗十幾集之後突然停播抽起，要重新剪過晒，最後剪走晒一班女星嘅爆乳鏡頭，個個變晒大頭怪嬰，強國觀眾都好不滿，紛紛大罵:「只許高官包二奶，不許百姓睇胸。」<br><br>其實《武媚娘傳奇》一早已經有好多劇照流出，一班女星亦經常自拍放上網，又已經播咗十幾集，要審查又審查得幾多呢?有份主演嘅周海媚雖然47歲，不過喺劇中都絕不錫身，一樣爆乳演出，不過O依家俾廣電總局咁搞一搞，真係嘥晒啲心機。不過佢前日喺微博就放咗啲出活動嘅性感照，大晒事業線，佢仲寸爆廣電總局咁話:「繼續來，全身的，還送未刪剪版。」</p></body></html>