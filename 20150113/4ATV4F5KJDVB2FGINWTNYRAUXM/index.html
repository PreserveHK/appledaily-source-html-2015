<html><header><meta charset="utf-8"><title>中環在線：小賭王開戲有齊羅拔迪尼路里安納度 - 李華華</title></header><body><h1>中環在線：小賭王開戲<br>有齊羅拔迪尼路里安納度 - 李華華</h1><p>「小賭王」何猷龍（Lawrence）嘅新賭場渡假村新濠影滙今年中就開幕，渡假村嘅設計主題係荷里活電影，當然要拍番套電影應下景喇。<br>Lawrence早排就搵咗金像獎最佳導演馬田史高西斯（Martin Scorsese）做導演，再加埋三大巨星里安納度（Leonardo DiCaprio）、畢彼特（Brad Pitt）同埋羅拔迪尼路（Robert De Niro）拍咗套約長15分鐘，叫《The Audition》嘅微電影。<br>呢套微電影場景仿照新濠影滙嘅裝修，內容講里安納度同羅拔迪尼路爭演一套戲嘅角色，角色係經營賭場嘅企業家，同Lawrence做緊嘅一樣。聞說Lawrence都有份度呢套微電影，加入自己嘅經歷一啲都唔出奇。<br>Lawrence唔只出力，仲有份拎私己錢出嚟拍，有傳製作費高達5.5億元，Lawrence拎咗幾多就係秘密喇。<br>微電影將會喺新濠影滙開幕日做首映，聽聞到時有份拍嘅幾位巨星都會去澳門㗎。</p></body></html>