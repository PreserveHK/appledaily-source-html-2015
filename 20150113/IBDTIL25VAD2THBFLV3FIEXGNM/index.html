<html><header><meta charset="utf-8"><title>【壹週刊】結伴先達整iPhone　蔡思貝情定大隻仔</title></header><body><h1>【壹週刊】結伴先達整iPhone　蔡思貝情定大隻仔</h1><p>【壹週刊】上緊位嘅蔡思貝不時被人指佢姣功得，同佢傳過緋聞嘅男星，真係多到數唔晒，之前就有人指佢同大隻舞蹈總監麥秋成同居。<br><br>唔知蔡思貝係咪對大隻嘅男人都情有獨鐘，前日（1月11日）佢就約咗大隻仔溫家偉去先達整iPhone，睇吓蔡思貝對眼充滿電力咁望住溫家偉，真係定力少啲都俾佢電死！<br><br>蔡思貝同溫家偉真係好鬼死friend，睇吓溫家偉個微博，周不時都見到蔡思貝嘅踪影，就連上節目又好都拍住上！佢哋真係好好好朋友喎！蔡思貝本身喺外國留學，加埋喺外國大嘅溫家偉，兩個見到面當然勁啱咀型。<br><br>不過，蔡思貝整iPhone點解唔拎番去原廠整，要係先達整呢？唔通先達整係好有保證？<br><br>iPhone版下載： http://goo.gl/1SDaWF <br> Android版下載： http://goo.gl/xfQS8D <br> 壹週Plus網頁： http://nextplus.nextmedia.com/  </p></body></html>