<html><header><meta charset="utf-8"><title>體壇拾趣：金妍兒OL look好吸睛</title></header><body><h1>體壇拾趣：金妍兒OL look好吸睛</h1><p>南韓花滑女王金妍兒雖然已經退役，不過，女神即係女神，冇做運動員但仍然keep得好好。佢身為2018年平昌冬運宣傳大使，喺日前出席南韓青少年奥運紀念活動嗰陣，就算一身行政人員look，但吸睛程度依然十足。25歲嘅金妍兒仲透露咗自己嘅近況：「我𠵱家一邊攻讀碩士課程，一邊教啲年輕人滑冰。」</p></body></html>