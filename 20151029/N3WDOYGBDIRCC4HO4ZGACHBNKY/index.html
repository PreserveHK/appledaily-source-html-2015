<html><header><meta charset="utf-8"><title>【毒男慎入】女校男生不是夢王宗堯點忍校服誘惑？</title></header><body><h1>【毒男慎入】女校男生不是夢<br>王宗堯點忍校服誘惑？</h1><p>無論幾多歲嘅男人，都一定幻想過俾成班女同學包圍，做一年、一個學期、或者只係一日女校男生都好吖！今日就帶男神王宗堯去《同班同學》虛擬實境學校，見識新晉女演員廖子妤（Fish）、郭奕芯（ Ashina）同麥芷誼（Koyi），點樣用盡所有方法吸引男同學王宗堯注意！</p><p>王宗堯就好老實咁講雖然以前讀男校，但都會幻想過成間女校，得自己一個男仔會點，「你知Twins之前有首歌叫《女校男生》，同埋會好期待啲聯校晚會 ,但之後就會發覺應該唔係嗰回事。」另外，戲中三個女仔因為一個男同學搞到有心病，廖子妤仲好主動色誘對方，Fish就話現實嘅自己唔識做主動：「我真人比較怕醜，反而會專登唔理佢，因為我驚我講多錯多呀！」麥芷誼就啱啱相反，用溫柔攻陷對方，「如果佢唔舒服，我一定會主動買藥買水照顧佢。」</p><p>而Ashina就喺套戲入面同王宗堯有全裸情慾戲，佢話拍戲時冇尷尬，但當日要用零食討好王宗堯，Ashina竟然紅都面埋，怕醜到唔敢直望對方！<br><br>tag:_LIVE_actionfun直播,_LIVE_actionfunNGA</p></body></html>