<html><header><meta charset="utf-8"><title>郭藹明煲湯綁青雲</title></header><body><h1>郭藹明煲湯綁青雲</h1><p>郭藹明（Amy）昨日到西九龍出席家電品牌活動，由於品牌很多產品都是黑色，Amy搞笑說：「好似我老公（劉青雲）咁靚仔。」問有否親自下廚綁住老公個心？她說：「佢鍾意老火湯，一星期會煲三、四次，佢間中都會煮麵，我哋仲一齊研究包餃子。」<br>問到會否復出拍戲？Amy說：「好多年冇拍，擔心自己得唔得，無綫都冇搵。」Amy還坦言不想跟老公合作，她說：「佢喺工作上有地位，我又唔想俾佢鬧，唔好令佢難做，又唔好令自己難受。」之前青雲攞香港金像影帝發表太空宣言，有網友指Amy為嫁青雲放棄太空總署實習，她澄清：「我有喺美國實習，但唔係美國太空總署，係私人航天公司。」<br>採訪、攝影：黃曉妍</p></body></html>