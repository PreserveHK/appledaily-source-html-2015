<html><header><meta charset="utf-8"><title>【嘴刁評台】日本Pablo芝士撻　香港有得食</title></header><body><h1>【嘴刁評台】日本Pablo芝士撻　香港有得食</h1><p>貪新鮮，又有邊個唔係？自從杜如風介紹完日本芝士撻後，呢股熱潮喺香港從未減過，專賣芝士撻嘅舖仲越開越多。早前，日本元祖級芝士撻名店Pablo就靜雞雞潛入香港，喺專賣日本蛋糕嘅餅店Luna Cake寄賣。原來，呢款風靡港女嘅芝士撻，仲會喺呢個幾星期殺入一田超市嘅「一田秋の日本食品祭」。</p><p>「秋の日本食品祭」除咗有Pablo招牌Premium芝士撻外，亦有其餘兩款鎮店之寶，包括20cm特長嘅「法式千層酥」、巴馬臣芝士結合高達芝士嘅「芝士夾心餅」。另外，又有日本卷蛋大賽冠軍食店「8b」嘅卷蛋，以及創下每10秒賣出一盒、4小時賣出1500盒驚人記錄嘅「京都吉祥庵 茶の雫京都抹茶卷蛋」。部份甜品更係一田獨家發售，各位日本甜品控記得要去朝聖喇！<br><br>一田秋の日本食品祭<br>日期︰即日起至11月9日<br>地點︰全線一田超市<br><br>記者︰黃依情</p></body></html>