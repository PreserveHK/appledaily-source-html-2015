<html><header><meta charset="utf-8"><title>鄧特希新劇開拍啟華渡邊直美特工諜戰</title></header><body><h1>鄧特希新劇開拍<br>啟華渡邊直美特工諜戰</h1><p>金牌監製鄧特希近日起用劇集《壹號皇庭》及《妙手仁心》班底，力邀吳啟華、陶大宇、宣萱和蘇永康拍攝日本和馬來西亞投資的新劇《隱世者們》，並請來日本當紅重磅搞笑女星渡邊直美參與演出。日前啟華和渡邊在尖沙嘴The One的空中花園首日開工，劇中啟華飾演特工，渡邊飾演間諜，雖然劇集有槍戰及動作場面，但當日主要拍攝啟華與渡邊相遇追逐。由於渡邊體重200多磅，所以當日只跑了10幾步她已不停流汗。不過，二人首日開工表現專業，每個場口只拍攝幾次便順利完成。<br>啟華近日為新劇要不停喼弗、練紮馬和坐馬。問啟華與渡邊會否有親熱戲時，啟華笑說：「一定冇親熱戲，因為大家只係工作拍檔，但具體劇本係點仲未知道，因為都係鄧生作風，飛住紙仔拍攝。」</p><p>請假陪女過聖誕</p><p>啟華表示聖誕請假陪伴囡囡吳熙兒，因忙於工作已有數月沒見愛女，僅能靠視像維繫。問啟華與前妻石洋子是否已正式簽紙離婚？他說：「已經分開多年，大家係好朋友，我都一樣照顧佢，間中會一齊帶個女去玩，至於係咪真係要分清楚，我冇乜所謂，又唔係要同第二個一齊，𠵱家關係好似親人咁，自己唔會諗感情事，100%唔會再婚，遇到啱可以一齊。」<br>渡邊表示對啟華之前並不認識，只聽過他是香港出名演員。問她會否喜歡啟華這類型男士時，渡邊笑說：「我諗對方應該對我冇興趣。」<br>採訪：卓寶花<br>攝影：陳俊強</p></body></html>