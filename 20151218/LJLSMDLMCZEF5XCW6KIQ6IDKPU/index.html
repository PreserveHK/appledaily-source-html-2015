<html><header><meta charset="utf-8"><title>馮仁昭四圍超：「我找到歸屬」何潤東預告結婚 - 馮仁昭</title></header><body><h1>馮仁昭四圍超：<br>「我找到歸屬」何潤東預告結婚 - 馮仁昭</h1><p>郭富城同新城嫂方媛喺微博拖手晒愛，掀起一股潮流。噚日40歲嘅台灣歌手何潤東用同一招「放閃」，貼出同佢拍拖8年嘅秘密戀人Peggy喺火車站手拖手嘅合照，甜到漏！佢仲留言：「為甚麼大家公佈戀情都要發牽手照？好吧，那我也不例外了……」<br>何潤東噚日喺北京出席新戲《美麗的秘密》記者會，講到劇中演音樂製作人要畫眼線，主持人笑問係咪有女仔教佢？何潤東大方回答：「我找到歸屬了。」之後佢同女主角宋茜重現劇中親密姿勢，主持人就取笑：「這畫面不能讓你家裏那位看到」。</p><p>女友似關之琳</p><p>其實何潤東一向低調處理感情事，雖然拍親劇都會同女主角傳緋聞，但幾乎都係煙霧。何潤東曾透露拍過4次拖，但多年來只承認過同宋新妮拍拖，而貌似關之琳嘅現任女友Peggy係佢第二位願意公開嘅女朋友。之後何潤東接受訪問時笑指與女友八字好夾，又讚女友幽默兼有藝術天份。佢曾經話過40歲結婚，咁今次係咪結婚前奏？佢話：「不急，我已經有狗兒子啦。」<br>撰文：馮仁昭</p></body></html>