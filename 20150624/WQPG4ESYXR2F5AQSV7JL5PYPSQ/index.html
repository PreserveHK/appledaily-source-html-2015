<html><header><meta charset="utf-8"><title>拍《葉問3》傷唔停子丹𠱁詩詩　戰績當暗瘡</title></header><body><h1>拍《葉問3》傷唔停<br>子丹𠱁詩詩　戰績當暗瘡</h1><p>甄子丹、汪詩詩夫婦、名模Jocelyn Luko與丈夫Anthony等，昨日於尖沙嘴金域假日酒店出席「THE ONE國際人道主義獎2015晚宴暨頒獎禮」，甄子丹以慈善機構THE ONE的大使身份出席頒獎禮，早前子丹在上海拍攝《葉問3》時被張晉誤傷鼻樑，昨日見他鼻樑有明顯傷痕，子丹說：「已經好番七七八八，當係暗瘡。男人多啲戰績都好，身體內傷就多到數唔到。」</p><p>在父親節當日，子丹拍戲時又傷及額頭，現時左眼眼皮亦見瘀腫，子丹談及受傷經過時說：「拍嗰場戲我拎住雙棍，對住40個武師，混亂中飛咗個斧頭過嚟，刀柄整到眼，我有問係邊個，但冇人敢出聲，我冇追究。」問他過往最嚴重的傷勢？子丹說：「入廠、縫針，見血、骨傷都好容易好番，跟一世嘅係筋膜，每晚瞓覺都會痛。」</p><p>為意頭唔索償</p><p>身旁的太太詩詩指擔心老公傷勢，她說：「我諗住套戲快拍完，點知又受傷，仲整親眼。佢話對付40個人仲易過對付我。」子丹即解釋說：「40個人可以見招拆招，對老婆好難。冇乜事唔會特別話畀老婆知，免佢擔心。」子丹更謂為了好意頭，從來都不會向保險公司索償。此外，Jocelyn夫婦昨日盛裝赴會，為大會擔任司儀。<br>採訪：張俊銘<br>攝影：陳慧安</p></body></html>