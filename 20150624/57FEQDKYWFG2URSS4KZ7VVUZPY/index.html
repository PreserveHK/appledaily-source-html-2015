<html><header><meta charset="utf-8"><title>求驗客手記︰「美女」鬧球證隨時冇得鬥中國</title></header><body><h1>求驗客手記︰「美女」鬧球證隨時冇得鬥中國</h1><p>中國女足好消息，八強對手美國有兩大中場主力唔出得，就連雲芭芝亦可能因為衰多口而被秋後算賬。喺禮拜一嘅女子世盃16強，美國靠雅歷絲摩根同萊迪各入一球，以2:0贏哥倫比亞晉級，下圈對中國。雖然贏波，但呢場波射失12碼嘅美國前鋒雲芭芝心情唔多好，賽後鬧球證針對美國，特登畀黃牌娜賓露同賀莉迪兩個之前有牌在身嘅隊友，搞到佢哋對中國停賽。不過，咁樣鬧球證，雲芭芝都隨時自身難保，可能畀國際足協處罰。另一場16強，英格蘭女足就以2:1贏挪威。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>