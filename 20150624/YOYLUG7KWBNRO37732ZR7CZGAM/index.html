<html><header><meta charset="utf-8"><title>唐詩詠未揀定Tony笑對暗嗒沈震軒</title></header><body><h1>唐詩詠未揀定Tony<br>笑對暗嗒沈震軒</h1><p>唐詩詠與崔建邦經過多次離合，最終分手收場，近日男方與22歲模特兒陳嘉莉傳閃婚，詩詠亦傳與洪永城拍拖，各自有新歡。不過昨日有周刊報道指詩詠趁仍處於觀察期的洪永城（Tony）離港工作，與型男沈震軒夜遊西貢兼食甜品。<br>報道又指受過情傷的詩詠，對感情生活的睇法亦有所不同，拍散拖慢慢揀。本報昨日向詩詠求證此事，她透過WhatsApp回覆表示一笑置之，再問到Tony有沒有嬲？她說：「哈哈，你問番佢喇！」</p><p>莊思敏讚沈震軒Nice</p><p>與此同時，沈震軒亦被指得到莊思敏的錯愛，兩人更高調在Instagram晒拖手相。昨日莊思敏在金鐘出席美甲活動，談到緋聞，她說：「嗰張拖手相叫『Follow me』，只係玩吓，我哋係朋友，不過佢都好有女人緣，佢個人都好nice，又識得照顧人。」問到發展機會，莊思敏笑說：「機會唔大喇！」問會否向對方打聽與唐詩詠的緋聞，她說：「佢好似喺日本喎，我對上一次見佢係電影嘅煞科，一個月後又會做宣傳，留番到時先問佢喇！」被問到自身的感情生活時，莊思敏說：「空白囉，冇人追，諗住拍劇可以識多啲男演員，點知全套劇得陳豪一個，冇機會喇。」<br>至於沈震軒，他透過WhatsApp回覆表示：「不在香港，暫時不作回應！謝謝！」<br>採訪：黃曉妍</p></body></html>