<html><header><meta charset="utf-8"><title>馮仁昭四圍超：嘉穎賀Grace生日公佈戀情 - 馮仁昭</title></header><body><h1>馮仁昭四圍超：嘉穎賀Grace生日<br>公佈戀情 - 馮仁昭</h1><p>鄭嘉穎自從爆出陳凱琳（Grace）嘅「父女戀」之後，幾乎每次現身都係追問佢哋嘅感情進展，最初嘉穎仲好大方話叫大家畀啲空間，不過講多幾次，嘉穎就開始封嘴。前日佢出席活動，又俾人問到戀情問題，雖然嘉穎春風滿面，但係就婉拒大家嘅關心，又話呢個唔係真人騷，唔使每日以滙報形式話畀大家聽。<br>不過，紙係包唔住火，尤其係戀愛，噚日係Grace嘅24歲生日，大家都好期待呢一日有好消息，結果Grace嘅好友陳嘉寶（Anjaylia）就滿足咗大家嘅好奇。</p><p>甜笑一致</p><p>Anjaylia喺ig貼咗一張同Grace BB慶祝生日嘅相，本來生日同朋友慶祝，一啲唔出奇，但成張相嘅亮點係有嘉穎嘅出現，嘉穎好sweet咁企咗喺Grace BB隔籬，二人都笑到好甜，仲頭貼頭，sweet程度直逼Anjaylia同佢男友Epaphras，睇嚟佢哋覺得呢個係適當時機，正式公開戀人關係！<br>撰文：馮仁昭</p><p>蘋果20年　企硬我敢言<br> http://20.appledaily.com  </p></body></html>