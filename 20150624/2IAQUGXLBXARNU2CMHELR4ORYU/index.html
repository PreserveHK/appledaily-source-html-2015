<html><header><meta charset="utf-8"><title>每日磅一磅減肥體重唔易反彈</title></header><body><h1>每日磅一磅<br>減肥體重唔易反彈</h1><p>想有效減磅？每日磅重提醒自己重了或輕了，或是最簡單直接的方法。美國一項研究發現，要求減肥人士每日磅重，體重會較容易下降，若磅重習慣持續，體重更不易「反彈」。本港營養師認為，每日量度體重可令人更注意體重變化與飲食的關係，亦有警示作用，減肥人士可效法。<br>記者：嚴敏慧<br> <br>研究由美國康奈爾大學進行，162名參加者被要求以任何方法，如節食或做運動等減磅1%，並要將體重維持10日，然後再減1%，一直循環，以最終減10%體重為目標。研究跟進兩年，發現越頻密量體重並將之記錄的參加者，減重效果較佳，磅數反彈的風險亦較低，當中以男士的減磅效果較佳。過去有研究顯示，40%減去的重量會於一年內反彈，但是今次研究中頻密磅重的男性參與者，一年後的體重較初參與計劃時輕，顯示在維持期磅數之餘，更可再減磅。研究已於學術期刊《肥胖》發表。<br> <br>本港營養師黃榮俊表示，磅重次數越多，減磅成效越佳，相信是因為透過數字上的體重變化，容易與飲食掛鈎，「知食咗乜會體重上升，咁就會係一個警示，提醒自己點食嘢」。他建議正減磅人士可每日上磅，「或者會因為體重升咗唔開心，但應該轉化做動力，同自己講食漢堡包之後就會肥，下次唔好食」。<br> <br>磅重學問亦很多，黃指，在早上或晚上磅重，兩者磅數可相差2至3磅，因為經過一晚消化，食物已被吸收，並轉化為能量，故早上磅重較輕；故要正確評估體重走勢，應每日定時上磅，「唔可以一日朝早磅重，一日晚上磅重，咁會唔準」。<br> <br>減肥目標應為降低身體的脂肪比例，黃表示，傳統的浴室磅（即彈弓磅），主要量度總重量，但讀數較不標準，「企邊啲又唔同磅數，分開腳多啲又唔同磅數」；電子磅會比彈弓磅佳，較新型的更會有量度身體水份及脂肪比例功能，減肥人士能更準確知道減重效果。</p></body></html>