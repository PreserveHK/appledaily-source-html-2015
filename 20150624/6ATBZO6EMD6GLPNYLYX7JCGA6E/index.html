<html><header><meta charset="utf-8"><title>職場慧眼：職場新人問 - 張慧敏</title></header><body><h1>職場慧眼：職場新人問 - 張慧敏</h1><p>「Son ma。想請教，新入職，對於人和事好多都唔熟悉。公司入面我最年輕，同事大都係媽媽級，我都唔想刻意埋堆，打算做好自己就算。但有人說這樣不好，究竟有需要咁急進嗎？再加上我都感覺上有啲同事唔係咁好，有時唔明有需要問，真係唔知搵邊個。究竟新入職有咩要特別注意？」<br>你是個剛踏足社會的職場新鮮人，公司裏外上下左右你何只不熟悉？應該要學要問求教求救的事多的是，正如你自己都識講，偏偏問教無門，問你點算？你的性格本來孤僻，你私底下如何做人沒有人管得你着，最多做個孤獨精。但絕不能與工作混為一談，尤其你是個新人工作根本未上手，即使你有經驗，都不可能單打獨鬥，你必須學習更要懂得和上下左右裏外的同事合群合作，發揮團隊精神，方可成事。所以盡快和同事們建立友好關係是應該，為甚麼你會認為是急進？ <br>凡事都是雙向的，你看同事不入眼覺得人家不好，在那些同事的眼中，你不一樣是個難相處冇禮貌不理睬同事的新人？You only got one chance to make a first impression。這份工的「頭」你開得差，你要是企硬自閉玩性格不肯作出改變的話，你究竟如何能夠繼續做？關係，需要時間建立，平日cool到爆說話都唔多句，有起事來想找人幫？睬你都儍！<br>作為新人，最需要的是勤奮用心認真的學習及工作態度，待人接物必須要誠懇有禮，不明白的就問個明白，有交帶負責任。最忌一知半解自以為是叻唔切，注定撞板多過食飯。不要怕蝕底，做得多才會學得多，只有賺沒有蝕底這回事。<br>還有，教材不管是正是反，都是教材，都不失其學習的價值。畀心機，知道嗎？<br><br>張慧敏<br> http://www.facebook.com/HKcareerdoctor </p></body></html>