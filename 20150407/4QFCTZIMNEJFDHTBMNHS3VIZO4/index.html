<html><header><meta charset="utf-8"><title>有得救！一對轉倉馬即將復活重生</title></header><body><h1>有得救！一對轉倉馬<br>即將復活重生</h1><p>日賽兩連勝的練馬師告東尼，今期(7日)田戰注定又有運行，蓋他已連續七年復活節有馬贏無斷纜，當中五年更起孖。加上今戰旗下「美麗飛翔」及「電光火石」轉倉後俱已跑過一仗試準，觀乎最近就有「赤龍駒」轉東廐後第二次上陣即勝，唔排除前兩駒已試準候命，均有力在復活節重生。<br>第六場「美麗飛翔」久休後上月中旬轉倉初出，跑谷草1800米落敗當熱身，今次挾保護權出戰田草四班1600米較合適，幕後擺明以今場為目標。第八場「電光火石」從姚廐過檔東廐後已跑一場，於三班1600米除眼罩加結舌帶得第四，距頭馬「金剛仔」不足四乘，達到預期的試馬效果，今仗班次及路程照舊，換上唯一曾策此駒上名得第二之郭能，隨時一如「赤龍駒」，轉倉後第二仗即勝。</p></body></html>