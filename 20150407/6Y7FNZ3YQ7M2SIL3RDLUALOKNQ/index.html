<html><header><meta charset="utf-8"><title>求驗客手記：謝四笑對羅帥炒大鑊</title></header><body><h1>求驗客手記：<br>謝四笑對羅帥炒大鑊</h1><p>據英國《每日鏡報》爆料，利物浦喺上周六輸完畀阿仙奴後，領隊羅渣士仲同一啲紅軍資深球員炒大鑊！羅帥叫晒啲球員喺訓練場照肺，呢番說話引起球員不滿，有啲資深嘅球員仲嬲到爆。英國《每日星報》就話，車路士想趁機出手，羅致仲未同利物浦續約嘅副隊長佐敦軒達臣，紅軍真係內憂外患。不過，喺周一嘅記招上，羅渣士指《每日鏡報》嘅報道失實，「全部都唔係真，我哋只係一齊分析表現。不幸有人將呢件事加鹽加醋。」另外，中堅馬馬度沙高（右）就喺周日約埋隊長謝拉特（左）去法國，出席慈善活動。雖然輸完波，但話晒為善最樂，佢兩位喺活動上都笑笑口。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>