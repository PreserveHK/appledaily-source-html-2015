<html><header><meta charset="utf-8"><title>求驗客手記：告魯爾讚「迪」抵捱鬧</title></header><body><h1>求驗客手記：<br>告魯爾讚「迪」抵捱鬧</h1><p>新特蘭嘅迪科爾（右）喺周日場東北打吡中，完半場前一腳禁區外左腳窩利，皮球曲墜往死角入網，最終黑貓靠呢個世界波，1:0擊敗紐卡素。賽後，喜鵲門將告魯爾（左）俾球迷同名宿加歷查鬧，因為佢喺半場時被影到喺球員通道，向迪科爾祝賀，似乎一啲都唔在乎咁。但告魯爾就反擊話球隊輸波，自己一樣傷心，而佢同迪科爾講咗啲咩，亦都唔想再重覆。我求大俠覺得咁話告魯爾有啲唔公道，同埋紐卡素輸波後，目前只係多過尾三嘅般尼九分，加上近八場聯賽只係贏得一場，降班危機再現，球員同球迷都係上下一心護級好過喇！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>