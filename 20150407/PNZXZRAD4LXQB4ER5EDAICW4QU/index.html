<html><header><meta charset="utf-8"><title>求驗客手記：布斯基斯拉布慘食草</title></header><body><h1>求驗客手記：<br>布斯基斯拉布慘食草</h1><p>基斯坦朗拿度（C朗）喺周日幫皇家馬德里入咗五球，但美斯就啞火，一球都入唔到，好在仲有後衞馬菲奧建功，巴塞隆拿先可以作客贏到切爾達1:0。喺射手榜，爆seed嘅C朗超前美斯，以36球排第一，而冇入波嘅美斯就以32球排第二。至於巴塞就喺聯賽榜繼續領先皇馬四分。</p><p>喺對切爾達呢場波入面，最惹人留意係切軍前鋒奧利蘭拿喺尾段張紅牌。當時巴塞領先緊，中場布斯基斯就遲遲唔開罰球，擺明拖時間，奧利蘭拿冇耐性，就搵草掟布斯基斯（小圖），結果被逐離場。另外，巴塞前鋒尼馬亦相當惹火，喺比賽中向對手曉高馬路噴鼻涕，引起雙方小小衝突。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>