<html><header><meta charset="utf-8"><title>遭嘲諷拋夫棄子中山美穗鬧前夫乸型</title></header><body><h1>遭嘲諷拋夫棄子<br>中山美穗鬧前夫乸型</h1><p>日本影后中山美穗與前夫辻仁成關係急轉直下，女方為姦夫放棄11歲大兒子，令健康形象一鋪清袋。相反，形象中性的辻仁成卻忽變慈父獨力撫養兒子辻十斗，前日洗版式暗寸美穗，不甘被揶揄的美穗立即發功，疑留言鬧爆前夫「正乸型」！　<br>中山美穗去年與丈夫辻仁成結束12年婚姻，同時被爆出搭上音樂人澀谷慶一郎，美穗為姦夫放棄11歲大兒子辻十斗，繼而受盡千夫所指。而辻仁成數年前開始留長髮、塗指甲油，形象比美穗更加女性化，不過當他與美穗鬧離婚後，隨即改以好爸爸形象示人，既獨力撫養兒子，又以廚神自居成為料理達人。</p><p>融入別人家庭</p><p>身在法國的辻仁成，前日起在twitter以洗版式大晒父子情，除了上載為兒子烹煮的愛心午餐外，又在24小時內發了近20條短訊，大部份均有提到辻十斗，又指兒子趁復活節假期去了朋友仔家中玩尋找復活蛋遊戲，他稱乖仔融入了對方的幸福家庭，人家媽媽亦有送他當時拍下的照片，令兒子樂而忘返。他又留言暗示自己身兼母職辛苦：「阿仔唔喺度嘅星期日，開始覺得幾開心。」寸美穗為姦夫棄子。<br></p><p>雖然辻仁成早已跟美穗斷絕來往，但原來美穗與其圈中人胞妹中山忍仍有在twitter追隨辻仁成，相信是見到前夫句句有骨的留言，美穗昨晨隨即反擊，先寫道：「點解嗰啲男人可以咁乸？呢番話係用嚟形容啲男人，相反地我係個選擇沉默嘅女人。」之後又稱：「對於乸型有幾衰，我寧願靜靜地閉上雙眼，唔想人哋嘅是非黑白沾染喺我身上。」<br>撰文：哥羅</p></body></html>