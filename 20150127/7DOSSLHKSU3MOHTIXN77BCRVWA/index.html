<html><header><meta charset="utf-8"><title>【壹週刊】海豚女咬鐵解悶磨蝕牙　補牙仔唔扭計</title></header><body><h1>【壹週刊】海豚女咬鐵解悶磨蝕牙　補牙仔唔扭計</h1><p>【壹週刊】大家好呀，我叫Dumisa，是一隻樽鼻海豚，零四年在南非出世，同爹哋媽咪住在當地一個海洋公園，四個月大時，媽咪突然間唔見咗，又唔陪我喺池度遊水，我好掛住媽咪，周圍搵都搵唔到，原來佢有病死了。<br><br>我好唔開心，無人陪我玩，於是成日咬池邊鐵欄杆，磨到本來好尖嘅牙都平晒，於是樂園周圍搵睇吓有無人收留我，卒之喺零九年就同爹哋離鄉別井來到香港海洋公 園，遇到獸醫哥哥Paolo，來到時個肚脹卜卜好唔舒服，原來塞咗好多海洋垃圾都唔知，Paolo就用內窺鏡逐件垃圾拎出嚟，嘩，原來有好多膠袋同塑膠， 拎完出來個肚舒服晒。<br><br>Paolo見我副牙就嚇一跳，我有一百零九隻牙，但有五分之一都有細菌感染，有啲要拔走，有啲就要補，好似人咁囉！今 日佢又同我照X光補牙，補完都有啲痲痺，成身震一震啍咗兩聲，但我好信任Paolo，佢摸吓我，餵我食吓魚，講聲good girl，就好快平靜下來，訓練員Alice姐姐仲讚我淡定又醒目呢。<br><br>iPhone版下載：<br> http://goo.gl/1SDaWF <br><br>Android版下載：<br> http://goo.gl/xfQS8D <br><br>壹週Plus網頁<br> http://nextplus.nextmedia.com/  </p></body></html>