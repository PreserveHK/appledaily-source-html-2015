<html><header><meta charset="utf-8"><title>求驗客手記：流浪兵踢入非國盃八強</title></header><body><h1>求驗客手記：<br>流浪兵踢入非國盃八強</h1><p>標準流浪前日喺港超重開勝門，淨勝天行元朗兩粒，護級壓力大減，而佢哋嗰位突然獲赤道幾內亞徵召入隊應付非國盃決賽周嘅中場艾雲，周日喺A組最後一輪分組賽，繼續正選對有奧巴美揚（左圖黃衫）領軍嘅加蓬，結果呢位三十五歲老將協助球隊贏2:0，屈居剛果之下以次名出線八強。<br>完場後，艾雲開心到即刻向流浪報喜，仲傳咗佢哋喺更衣室嘅慶祝相（上圖）返嚟，我求大俠見到都戥佢高興。艾雲二○○六年後再冇入選國家隊，估唔到去到球員黃昏期，喺香港落班時獲重召兼喺主場踢非國盃決賽周，仲要場場正選，最衰電視台冇得直播，香港球迷冇得欣賞艾雲嘅演出。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>