<html><header><meta charset="utf-8"><title>今期賭外檔馬等於同錢鬥氣！</title></header><body><h1>今期賭外檔馬<br>等於同錢鬥氣！</h1><p>今個禮拜三谷草賽事，用最狹窄之C加3欄，睇番上季同期1月22日，亦曾用呢條移欄作賽，當晚頭馬最外都係排八檔，而十檔或以外馬更未嘗入Q，可見外檔馬好難跑。<br>至於跑法方面，過半數頭馬守二至四位下入直路建功，不過後上馬並唔係冇得追，好似「珍珠有利」、「遊俠兒」及「興趣」只要彎位緊守內叠不蝕腳程，最終便憑後勁制勝。<br>今戰列陣馬中，第三場「高山威龍」贏過兩次谷草C加3欄，亦係全場唯一贏過呢條跑道嘅參戰馬，抽埋二檔好位，有力贏得今季第二win。另外，第五場「百戰百勝」兩次角逐谷草C加3欄均不勝有位，窄場性能唔使懷疑，排三檔可在早段守內叠留力，末段只要及早望空，隨時可以推翻大局。</p></body></html>