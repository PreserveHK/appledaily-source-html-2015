<html><header><meta charset="utf-8"><title>【壹週刊】戲屎累陳瀅遲收工NG女王蔡思貝耍冧</title></header><body><h1>【壹週刊】戲屎累陳瀅遲收工<br>NG女王蔡思貝耍冧</h1><p>【壹週刊】咁人哋都上咗位，有少少懶音又有咩所謂喎？說話又唔係咁講啊，講對白有懶音事小，要導演教路仲阻人收工事大啊！<br><br>雖然喺《衝線》嘅演技強差人意，加上成日提高把聲講嘢甚為「un耳」，但蔡思貝依然繼續擔正新劇《潮流教主》。<br><br>上週五（六月十二日），蔡思貝孖住陳瀅開工，點知蔡思貝又發作，一係就懶音連連，一係就…er…唔記得對白，搞到係咁NG，出動埋導演親自教她咬字，都要拍十幾個take，難怪幕後個個叫佢「NG女王」啦！<br><br>去到便利店嘅戲份，蔡思貝唔止狂撳電話，一係就掛住自拍，完全無關心過拍攝，或者改吓自己啲懶音。陳瀅撩佢講嘢，蔡思貝都只係顧住望電話，唔通真係以為自己女一就大晒？可以目中無人？<br><br>導演一收貨，陳瀅即時望都冇望過蔡思貝，拎齊嘢就閃人。鬼咩！NG咗一大段時間，有下場都遲晒到啦，唔係仲要傾偈啊？<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>