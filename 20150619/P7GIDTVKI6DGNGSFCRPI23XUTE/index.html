<html><header><meta charset="utf-8"><title>一個欠贍養費　一個追還車小雪遭兩前夫連環玩殘</title></header><body><h1>一個欠贍養費　一個追還車<br>小雪遭兩前夫連環玩殘</h1><p>現年36歲的前歌手蔡雪敏（小雪），經歷了兩次婚姻失敗，但今年情人節，第三度出嫁跟韓國男友Robin Cheung在澳洲註冊結婚。Robin更為小雪放棄原本工作，搬到澳洲照顧愛妻及她分別與前兩任丈夫所生的一對仔女。不過，前晚小雪突然在fb連環發文，並附上一張寫有「天理何在」四字的圖片，而另一則貼文勞氣謂：「有錢的人是否大晒呢？自己就住好、着好、食好，但應該負的責任就唔願意負，還走來咄咄逼人，請問天理何在？」</p><p>自言快被逼瘋</p><p>本報昨日致電身在澳洲的小雪，她承認因金錢問題，快被兩任丈夫逼瘋。她說：「第一任丈夫（陳迅元）近三年冇畀過贍養費，金額有成30幾萬，上個月佢突然send錄音口訊，問我攞咗銀行戶口號碼同銀行用嘅名，我諗都冇諗就畀佢，但結果又冇咗影，𠵱家好擔心佢攞我啲資料做乜。」<br>提到第二任陳姓丈夫，小雪更加激動：「2011年佢買咗架車送畀我，𠵱家佢就不停話要攞番架車。」小雪語帶哽咽說：「我唔係貪錢，架車根本唔值錢，我只係攞嚟畀小朋友代步，唔係佢哋根本返唔到學！」</p><p>感激現任體恤</p><p>小雪曾向第二任丈夫提出將餘下一年車會贖回，再將車轉到她名下，但對方叫弟弟追她還車，又叫她自己繼續供。小雪嘆謂：「我覺得自己好蠢，當日佢話每個禮拜畀500澳元（約3千港元）贍養費個仔，又話要攞番聯名嘅樓，我都答應，點解仲要咁樣逼我？係咪要逼到我跳樓？我邊到仲有錢供車？」<br>說到現任韓籍老公，小雪坦言很感激，指他為了一對仔女不惜捱麵包、杯麵，本來在韓國做會計師的他，到澳洲髹油都不介意。她說：「但係點解有啲人，自己過奢華生活，但完全唔肯為個仔負少少責任？」<br>採訪：小米</p><p>蘋果20年　企硬我敢言<br> http://20.appledaily.com  </p></body></html>