<html><header><meta charset="utf-8"><title>寫愛滋傳聞　黎芷珊致歉</title></header><body><h1>寫愛滋傳聞　黎芷珊致歉</h1><p>【本報訊】藝人黎芷珊日前在《晴報》專欄撰文，指從朋友口中得知有菲傭懷疑與13及14歲少主性交，令少主患愛滋病，惹網民熱烈討論。黎芷珊昨回應《蘋果》時承認不知朋友從何得悉事件，也不認識涉事家庭，堅稱事件真確，但就事件引起迴響致歉，稱無意抹黑菲傭。有外傭中介批評事件未經證實便公開，做法「過份咗啲」。<br>不過，衞生署昨回覆查詢時稱，過去5年只接獲5宗13歲或以下愛滋病新增個案，其中4宗是透過母體感染，1宗未確定傳播途徑，也沒有14至15歲感染個案。 <br>黎昨稱事件是個多月前從朋友口中得知，不知何時發生，但堅信是事實，不願再求證，「唔想再喺事件上糾纏，我都冇諗過反應咁大，要講聲唔好意思，對唔住。」她指原意是想提醒家長不應太依賴外傭，至於是否有抹黑菲傭，「呢個係個別事件，我冇話全世界菲傭都係咁，都聽過有菲傭好好嘅」。她又指曾有報道揭發菲傭與僱主性交。</p><p>僱傭中心斥無求證</p><p>得成僱傭中心董事總經理廖翠蘭不相信亦從來未聽聞過類似事件，指一般規定12歲或以上異性少主不能與菲傭同房，「如果未證實講出嚟，真係過份咗啲，當事人又冇投訴」。<br>律師梁永鏗指若有人發表針對某種族言論或構成種族歧視，「要視乎佢有冇用到叫人唔好請菲傭等帶有歧視嘅字眼」。<br>■記者鍾雅宜</p><p>蘋果20年  企硬我敢言<br> http://20.appledaily.com </p></body></html>