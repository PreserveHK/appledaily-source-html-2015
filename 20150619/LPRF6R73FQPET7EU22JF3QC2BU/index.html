<html><header><meta charset="utf-8"><title>葉劉淑儀：睇人哋點批評我</title></header><body><h1>葉劉淑儀：睇人哋點批評我</h1><p>前保安局局長葉劉淑儀，2003年硬推《基本法》23條，惹來民憤。當年《蘋果日報》除大量報道反對《基本法》23條立法的消息外，更率先在5月底報道她在《基本法》23條立法後，將辭職赴美國進修。那些年，葉劉與《蘋果》的關係劍拔弩張，曾不點名批評《蘋果》以「惡法禍港，天地不容」為題形容23條立法是「極度誇張」。事隔多年，葉劉對記者直言，任高官時：「覺得（《蘋果》）好多嘢屈我哋囉，斷章取義屈我哋。」<br>不過，葉劉補充，縱使不認同《蘋果》的立場，但「我都一定睇吓貴報」，因要知道不同的意見，特別是「睇吓人哋點批評我」。對於《蘋果》的評價亦非一面倒的負面，她認為有些專欄是「寫得幾好」，如最近有關房屋問題的分析，又指「貴報久唔久有啲文章都幾好笑，角度都幾幽默，我哋生活咁緊張，都睇吓幾好。」<br>她記得《蘋果》創刊噱頭多多，而且版面多色彩、多圖，其他報章之後亦仿效，形容辦報的模式受到普羅大眾歡迎，「當然我有啲嘢唔贊成，當年陳健康嘅作古仔，唔夠準確嘅（報道）當然要批評」。</p><p>蘋果20年　企硬我敢言<br> http://20.appledaily.com  </p></body></html>