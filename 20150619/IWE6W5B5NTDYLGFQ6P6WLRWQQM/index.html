<html><header><meta charset="utf-8"><title>唔選港姐　關心政改牛雜妹Monnie：爭民主企出嚟</title></header><body><h1>唔選港姐　關心政改<br>牛雜妹Monnie：爭民主企出嚟</h1><p>年僅22歲90後的「牛雜妹」李美琪（Monnie）雖未能入圍選港姐，但對「袋住先」政改方案昨日以8票贊成、28票反對遭否決亦表示關注。<br>昨日Monnie如常到天后返工，她透露去年9月亦有參與雨傘運動，Monnie說：「記得我係發催淚彈之後一日落去，去過中環同金鐘幫手派生果，雖然爸爸有反對，但我覺得年輕一輩應該企出嚟。立場一樣嘅人都可以支持唔同嘅嘢，永遠唔會有方法令所有人有同一個諗法。大家都有批判性思考，我覺得香港人應該爭取到應有嘅民主，我自己都希望爭取民主。」不過，成功進入港姐複試的10A狀元兼劍橋生麥明詩（Louisa），雖曾立志做女特首，但昨卻避忌一言不發。</p><p>秋生寸建制派講大話</p><p>黃秋生昨日在九展宣傳舞台劇，對於立法會表決時，建制派忽然拉隊離場令政改方案僅得8票贊成，他忍不住寸爆建制派呃鬼食豆腐，更爆seed說：「就好似拎菜刀喺銀行門口行來行去，有警察嚟問就話：『咩呀，我啱啱執到，唔得呀？』」秋生對重啟政改十分有信心，並說：「世事冇話永恒嘅，當人變得文明，有啲嘢就會改變。」<br>邵仲衡、何韻詩和周博賢看到表決後即在facebook留言，邵仲衡說：「香港，始終最好！」他在電話中補充：「我開頭都唔贊成通過，即使通過咗又點啫，我哋香港人繼續做番我哋嗰套，唔好盲目人哋點講我哋跟住點做。」阿詩特別留意被指因遲到而累建制派拉隊離場的劉皇發的表情，她寫道：「發叔個樣表示：『關我咩事？』」<br>採訪：嵐山、溫敏芝、盧妹<br>攝影：陳順禎、陳俊強</p><p>蘋果20年　企硬我敢言<br> http://20.appledaily.com  </p></body></html>