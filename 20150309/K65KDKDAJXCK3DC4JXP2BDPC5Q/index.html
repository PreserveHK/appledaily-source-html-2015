<html><header><meta charset="utf-8"><title>市民不滿港府事事聽中央</title></header><body><h1>市民不滿港府事事聽中央</h1><p>【學者之言】<br>連續多個星期有市民到不同地點參與反水貨客行動，昨日更有參與行動的市民，起腳踢內地人的行李車，甚至連路過港人亦被圍攻。城大公共政策學系高級特任講師張楚勇認為，問題癥結在於部份市民不滿香港政府在政制或自由行問題上，沒有實權，一切要聽中央指示，港人有意見卻無被認同，結果積累怨氣，惟有透過攻擊來港內地人發洩。</p><p>行動已影響港人</p><p>「水貨只係其中一個容易挑起嘅問題，問題係香港社會有啲死結，唔易解決，部份香港人就要搵對象衝擊，畀啲顏色政府同中央睇。」張楚勇說。<br>張又認為，市民與政府和中央的矛盾一直無法解決，問題也會持續，但他指參與相關行動的示威者，必須考慮清楚，行動亦已影響於相關地區出入的香港人，參與者是否真有「本錢」將行動升級，「（升級）會唔會有反效果？會唔會有更多人加入？佢哋要諗諗，自己做嘅嘢係咪咁得人心呢？」他又直言，連續數周的行動對香港的形象必定有壞影響，亦擔心港人日後返回內地，隨時會反成為被針對的對象。<br>■記者陳凱迎</p></body></html>