<html><header><meta charset="utf-8"><title>三個囡囡　老公恨慈姑椗徐淑敏想生巨蟹仔</title></header><body><h1>三個囡囡　老公恨慈姑椗<br>徐淑敏想生巨蟹仔</h1><p>徐淑敏（Suki）、混血名模Cara G.、香港海洋公園保育基金主席、陳佐洱女兒陳晴及乒乓球名將張怡寧，昨日在數碼港出席「生態保衞賽」慈善跑，潮媽Suki更上台分享及教導小朋友愛護海洋的心得，還把大交叉貼上道具海洋垃圾的大汽水罐上。陳晴談到這次活動，她說：「保育基金多年嚟一直支持亞洲區嘅科研、教育同保育項目，喺本地海洋保育上都擔當重要角色。今年我哋首次舉辦呢個慈善跑，希望以創新手法畀公眾親身感受同領略生態保育嘅重要，令更多人正視海洋垃圾、過度捕魚同污染等問題。」陳晴有意往後仍繼續舉辦。</p><p>新年遊星台聚天倫
</p><p>Suki在農曆新年與老公黃浩，帶着三名女兒和奶奶及姑奶到了新加坡和台灣度假，其間他們有坐遊艇出海，長女Vianna和二女Renee全程笑不攏嘴。Suki說：「我哋去咗主題公園同沙灘玩，雖然湊住三個女仲辛苦過喺香港，不過我同佢三個沖涼都搞得掂。」<br>三女之母Suki曾暗示黃浩有意羊年追慈姑椗，她說：「遲啲先。唔係想夾生肖，反而想夾月份，我、老公同Renee係處女座，如果生仔就想佢係巨蟹座（六月二十二日至七月二十二日），因為顧家同孝順。」照日子計算，除非Suki已有身孕，否則應來不及今年生「巨蟹仔」。有指處女座性格愛追求完美，Suki笑說：「我外表乾淨，我個衣櫃好亂，反而老公連內衣褲都會摺得好整齊。」<br>Suki今年大計多多，她早前替胞姊的網上時裝拍硬照，做生招牌，近日還修讀珠寶鑑證課程，有意大賣鑽石：「籌備得嚟都要一、兩年，生埋仔之後就可以做自己想做嘅嘢。」那仍會作幕前演出嗎？她說：「冇人邀請我，最重要係冇合約，其實我都ready，但老公會問會唔會好夜收工，我就唔怕辛苦。」</p><p>Cara G.陀B改口味
</p><p>此外，同場的Cara G.陀B快五個月，預產期在七月，至今未知腹中塊肉性別，已有一女的她希望再生女兒，但她表示這次懷孕較辛苦：「又累又常嘔吐，醫院都入過兩次，家人估是囝囝。」茹素的Cara G.指胃口也完全改變，現在會吃少少肉。<br>採訪、攝影：黃曉妍</p></body></html>