<html><header><meta charset="utf-8"><title>求驗客手記：雲帥要魔兵聽交響樂</title></header><body><h1>求驗客手記：雲帥要魔兵聽交響樂</h1><p>近幾年曼聯多咗唔少西班牙球員，所以隊長朗尼都學番幾句西班牙文傍身，尤其係西班牙文粗口，希望可以喝住啲外援！西班牙中場安達靴里拉話：「朗尼係個外向嘅人，佢仲會用西班牙文鬧我哋。我幾鍾意同朗尼傾足球㗎，同埋佢好鍾意拳擊，我都想同佢切磋吓。」靴里拉仲聽隊友迪基亞講，𠵱家由卡域克同朗尼話事嘅更衣室，冇以前由里奧費迪南、傑斯揸旗嗰陣咁階段化。另外，今季艾舒利楊格係負責更衣室音樂嘅球員，但領隊雲高爾（小圖）嫌佢播啲歌太rock，叫佢播番啲旋律柔和嘅歌，例如古典交響樂喎。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>