<html><header><meta charset="utf-8"><title>鄭秀文、陳寶珠撞喱士</title></header><body><h1>鄭秀文、陳寶珠撞喱士</h1><p>鄭秀文（Sammi）、陳寶珠和女模Rosemary等昨日到尖沙嘴出席時裝品牌新店開張，Sammi身穿喱士連身褲透視性感，她說：「工作時性感啲，屋企反而密實。」記者笑她在家對着許志安竟密實，她笑說：「係呀，少少不解風情。」還爆安仔為個唱操到一嚿嚿腹肌，坦言自己已預時間捧場。</p><p>同樣着喱士衫的寶珠姐似大露背，她說：「裏面打咗底，咁多年未試過low cut，覺自己着得唔靚，Sammi真係好靚，比我以前仲靚，自己年輕時有少少肥。」Rosemary以低胸高衩裙現身，露出打底的泳衣，她說：「不會這樣上街，有泳衣打底所以不怕走光。」<br>採訪：馬建華<br>攝影：陳慧安</p></body></html>