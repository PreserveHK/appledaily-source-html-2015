<html><header><meta charset="utf-8"><title>求驗客手記：皇馬球迷怒踢巴利座駕</title></header><body><h1>求驗客手記：皇馬球迷怒踢巴利座駕</h1><p>話皇家馬德里球迷全球最難服侍，真係一啲都唔誇張，周日國家打吡作客以1:2不敵巴塞隆拿，都唔算係太差戰果，眾將凌晨飛返馬德里，喺練習場拎車返屋企時，就受到大批球迷辱罵，首當其衝就係翼鋒加里夫巴利（小圖），佢架白色賓利俾球迷拍打及腳踢（圖），巴利就急急腳開車走人，沙治奧拉莫斯就最勇，拉低車窗同球迷理論；拉莫斯周一復操時話會接受球迷批評，但就反對使用暴力。皇馬就搵出三位最激進嘅球迷，其中一位仲係會員㖭，皇馬官方就宣佈取消呢位球迷會員資格，同另外兩位就交畀國家反暴力委員會處理。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>