<html><header><meta charset="utf-8"><title>邀拍戲唔怕失場鬧情緒諸葛打救栢芝向太祝福佢</title></header><body><h1>邀拍戲唔怕失場鬧情緒<br>諸葛打救栢芝向太祝福佢</h1><p>蕭芳芳、鍾楚紅、鄭裕玲、諸葛紫岐及黎諾懿前晚在中環四季酒店，出席為護苗基金慈善義賣籌款活動。諸葛紫岐早前成立娛樂公司，她表示新公司準備五月開戲，女主角之一是最近被向華強夫婦指態度有問題的張栢芝。諸葛大讚栢芝人品好，又專業，對於向太跟栢芝合作多年仍然出現問題，諸葛說：「但係我同佢相處過，覺得佢OK。」諸葛紫岐今次擺明人棄我取，她說：「係呀，我一向都覺得佢個人OK，都幾nice，第一次識佢嘅時候，大家都有打招呼，仲有打機。」</p><p>黎諾懿同外父關係好</p><p>問到諸葛怕不怕栢芝到時失場，她說：「唔擔心，希望成件事會順利。」諸葛表示未跟栢芝傾條件，不過之後會在合約列明，更透露栢芝很喜歡新戲角色。記者再問她怕不怕栢芝要搶戲份或鬧情緒，她說：「咁佢一定係主角，戲又好，我對佢有信心。情緒人人都有，相信佢會好專業。」記者就諸葛大膽起用栢芝開戲問向太回應，她表示：「很好啊！祝福他們！一切順利！」<br>此外，黎諾懿澄清與外父不和之說，他表示：「飲茶睇到報道大家都有笑，總之我哋關係非常之好啦，佢哋仲講到外父收我層樓同架車，其實咁多年嚟，我都係住自己層樓，揸自己架車，結咗婚唔等於攞人哋嘅嘢，我靠自己都OK。」提到元朗村屋，黎諾懿說：「當時買咗地，起起吓屋，有個外國人好鍾意，咁就賣咗，有少少投資成份、冇必要買賣都同人講。」<br>採訪：黃曉妍<br>攝影：陳慧安</p></body></html>