<html><header><meta charset="utf-8"><title>呂良偉攬海味追睇谷胸《武媚娘》</title></header><body><h1>呂良偉攬海味<br>追睇谷胸《武媚娘》</h1><p>呂良偉（阿呂）和周海媚（海味）這對過氣情人分手超過二十五年，昨日在會展舉行的「電視世界TV World2015開幕典禮暨國際論壇」碰頭，兩人同時獲頒「英藝獎」，表揚在內地的好成績，鄭佩佩亦是得獎者，她兩個女兒原子鏸及原麗淇都有到場吻賀媽咪。</p><p>有機會再合作</p><p>阿呂與海味再見亦是朋友，見面不但沒有尷尬，合照時阿呂更輕攬海味纖腰，又一起接受媒體訪問。阿呂說：「好耐冇見佢（海味），都有兩年冇見，佢嘅《武媚娘》喺內地好收得。（有冇睇過？）我有睇，不過唔係由頭睇。」問海味寧願騷身材，還是喜歡播大頭？海味則認為唐朝的衫其實好靚：「都係忠於歷史，成個製作好有誠意，包括衫及造型、啲景都好靚。」阿呂則說：「作為觀眾，梗希望有視覺效果，人又靚、身材又靚，衫又靚，係觀眾福氣，不過電視觀眾尺度嚴少少，同電影唔同，電視入屋驚有影響，所以會小心啲。」<br>問兩人可有合作機會？阿呂即表示：「梗係有機會，我又未退出，佢又唔退出。」阿呂又笑對海味說：「你製作電視，我製作電影。」海味則透露有一部作品籌備中，但詳情不便透露。<br>海味獲獎時表現有點激動，哽咽表示：「入行已經三十年，用『起承轉合』四個階段形容，『起』就係一開始演鄰家妹妹，『承』呢就係之後長大，演女人味同埋少少性感角色，『轉』就係2003年決定去內地發展，啲人好詫異點解周海媚消失咗，係咪退出呀，點解唔喺個圈度，嗰時我一個人喺內地搵方向，結果搵到。而『合』就係融合，香港及內地文化融合。」<br>採訪：珉敏芝<br>攝影：陳順禎</p></body></html>