<html><header><meta charset="utf-8"><title>買樓坐頭等歐遊朱晨麗被爆忽然富貴</title></header><body><h1>買樓坐頭等歐遊<br>朱晨麗被爆忽然富貴</h1><p>前港姐冠軍朱晨麗當選後加入無綫，月薪僅萬五元，但昨日有報道卻爆出她出入有司機七人車接送，全身名牌，本月初還請假坐頭等機位歐遊。最近朱晨麗不但由將軍澳寓所搬到月租15萬的金鐘太古廣場栢舍服務式住宅，去年還用700萬購入將軍澳The Parkside，本月剛付款完成交易，忽然富貴背後，有指她背後有大水喉射住。</p><p>劇接劇戲份加重</p><p>有指前年劇集《衝上雲霄2》慶功，戲中是大茄的朱晨麗竟獲安排坐主家席，記者採訪後離開，無綫高層樂易玲即傍實老細「殼王」陳國強現身，與朱麗晨雞啄唔斷。朱晨麗由小花升呢愛將，一劇接一劇，閒角變第二女主角，戲份也得以加重，受寵程度有增無減。<br>朱晨麗近年事業順暢，即使人工仍是萬五，但行頭卻勁爆，單是居住環境都三級跳，由蘇州初來港住的劏房，到入行租住將軍澳，到近日被踢爆入住金鐘豪宅，同時又有樓揸手，智慧港姐財來果然有方，認真唔簡單。朱晨麗月初歐遊血拼，來回頭等機票逾十萬，回程塞爆四個行李篋。有傳她其實有隱形男友同行，但為保護對方身份，所以必須前後腳出發避耳目。朱晨麗入行少談戀情，日前被拍到出入坐的保母車，根據車牌資料顯示，車主姓翁。<br></p><p>李逸朗：佢好努力</p><p>不過，朱晨麗最近突與李逸朗（Don）爆緋聞，她還被拍到在男方公屋短敍，她形容彼此關係是「閨蜜」，似借對方製造煙幕轉移視線。Don昨日在電話中力撐朱晨麗：「佢好努力，去旅行唔奇。」記者告知朱晨麗歐遊頭等機票都過十萬，他說：「或者佢儲埋好多。」對於被指是窮小子，Don自嘲：「我真係好窮，我對有錢定義好模糊，基本識朋友唔係睇對方係咪有錢。」兩人有發展空間嗎？他說：「估唔到，我對感情事冇把握。」朱晨麗則直至截稿前仍未有回覆。<br>採訪：楊定</p></body></html>