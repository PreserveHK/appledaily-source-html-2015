<html><header><meta charset="utf-8"><title>芬蘭答應求婚Miki甜認明年嫁郭永淳</title></header><body><h1>芬蘭答應求婚<br>Miki甜認明年嫁郭永淳</h1><p>楊愛瑾（Miki）與永安太子爺郭永淳拍拖8年，近期屢傳婚訊，有報道指兩人已於冰島註冊結婚，昨日Miki現身金鐘出席雜誌頒獎活動，她承認早前去了冰島和芬蘭慶祝生日，追問是否可以稱呼做郭太？Miki笑笑口說：「唔係，我都唔知點答你，仲係楊小姐。」不過她承認已獲男友求婚，Miki甜笑地說：「係喺芬蘭求嘅，喺冰天雪地，落緊雪嗰陣求婚。我都好surprise，一切來得太快，嚟唔切反應，但我好開心，因為想去嗰度好耐，想睇北極光。</p><p>盼偏遠地方行禮</p><p>談到求婚過程，Miki說：「佢點樣做我都覺得浪漫，不過好得意，我冇喊。平時我係易感動易喊嘅人，今次反而冇。」她更坦承男友有跪低求婚：「其實佢唔做花巧嘢我都開心。」<br>而婚禮的日子，Miki表示應是明年，希望在一個人少兼地方偏遠的地方舉行，她說：「我想簡簡單單，但因為結婚唔係兩個人嘅事，等雙方家長再傾，姊妹團走唔甩嗰幾個，定好晒啲嘢之後佢哋自己報名。」至於求婚戒的鑽石卡數？Miki說：「唔講呢啲，呢啲唔係最重要，佢送戒指糖一樣開心，最重要係兩人一齊，分享生活瑣事，兩人相處開心，平平淡淡已經好開心。」<br>對於郭永淳的前妻伍智恆終於在微博謂祝福Miki，Miki聽聞後只說：「我有睇報紙，祝福所有人身體健康。」其後她被助手接走。</p><p>JC收心爆喊</p><p>此外，同場的Jessica C.透露在本月18日的27歲生日，與男友安志杰（Andy）親自下廚整早餐兼收到價值$24,700的Tiffany &amp; Co.心形的頸鏈，她說：「收到嗰陣我感動到喊，今次有特別意義，佢知我喜歡心形飾物，就特登去揀，心意好重要。」至於會否期望收戒指？JC坦言：「冇期望，順期自然。」<br>採訪：譚倩宜<br>攝影：陳順禎</p></body></html>