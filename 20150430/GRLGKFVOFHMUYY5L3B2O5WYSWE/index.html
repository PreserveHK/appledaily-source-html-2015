<html><header><meta charset="utf-8"><title>女神篇：我係一個幾悶嘅人</title></header><body><h1>女神篇：我係一個幾悶嘅人</h1><p>記：記者　周：周嘉儀<br><br>記：周嘉儀係一個點樣嘅女仔？<br>周：我係一個幾悶嘅人嚟，鍾意留喺屋企，耐悶能力都幾高嘅一個人，可以由朝到晚留喺屋企，冇乜做瞓吓覺睇吓電視，陪屋企人食吓飯，全日唔出街都得。工作上我都算幾盡責嘅員工，老闆交畀我嘅嘢一定會完成，勤力就一般啦！都係普通人，冇乜特別。<br>記：你性格好堅強？<br>周：我偏向文靜，但係唔算太柔弱，EQ都算高，我情緒起伏唔算好大，我獅子座，自專心強、鍾意表現自己。<br>記：被指女神或者BB，感覺如何？<br>周：其實係好親切，多謝佢哋支持同鍾意自己，但都OK㗎！覺得好nice嘅稱呼。出面大家都叫我嘉儀多，我都好鍾意佢哋咁叫我。<br>記：你心目中女神定義係點？<br>周：女神係神級，唔係平凡人，喺某行業或界別都有出色表現，工作專業，有好表現，會更加有吸引力。我都唔知點解會成為女神，係靚呀？我唔知個定義，但overall嚟講係善意稱呼，我接受。</p></body></html>