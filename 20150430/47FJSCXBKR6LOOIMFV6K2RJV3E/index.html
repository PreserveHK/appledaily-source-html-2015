<html><header><meta charset="utf-8"><title>大宇護劉美娟　嘲邵仲衡儍佬</title></header><body><h1>大宇護劉美娟　嘲邵仲衡儍佬</h1><p>劉美娟、蘇永康等一班《壹號皇庭》演員，昨日在灣仔為陶大宇主持的烹飪節目錄影。因為電視劇《大時代》重播劇中人物成為焦點，邵仲衡近日暗示劉青雲曾介入他與劉美娟陳年戀情。</p><p>已為人母的劉美娟接受訪問時不願意重提舊事，她說：「冇乜特別留意，呢啲唔好講喇，今日係嚟支持大宇。」被問到是否因為事件中各人都已經有家室，為免提起尷尬時，她只重申說：「總之今日開心，《壹號皇庭》再聚埋一齊，其他事唔回應。」演邵仲衡弟弟益蟹的大宇就笑說：「講埋咁嘅嘢？呢啲唔使理佢（邵仲衡），佢儍㗎，𠵱家仲係咁儍。佢一向講嘢都咁奔放、豪放，關佢哋乜嘢事呢？幾十年前，算啦！唔好理！」</p><p>艾威自嘲冤魂不息</p><p>林保怡及艾威昨日出席港台活動，林保怡表示當年拍《大》片時還是新人一名，他說：「如果拍片我都會參與，最好搵我做返陳滔滔。今日啲80、90後可以睇，當睇番香港歷史。」已經離巢的艾威可以再「亮相」TVB，他自言是冤魂不息，他說：「呢套劇今日都係有天時地利，青雲攞獎、秋官有節目出，如果拍電影一定要有韋家輝，到時我一定去試鏡。」曾江昨晚出席大會堂的舞台劇頒獎禮時，問他有否收看重播，他說：「我有份演㗎？做完就唔記得，唔會再睇，睇嚟做乜？唔鍾意行回頭路。」<br>採訪：溫敏芝、王連連、卓寶花<br>攝影：沈健程、葉君海</p></body></html>