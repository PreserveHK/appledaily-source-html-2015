<html><header><meta charset="utf-8"><title>工作篇：每日上fb慰粉絲</title></header><body><h1>工作篇：每日上fb慰粉絲</h1><p>記：記者　周：周嘉儀<br><br>記：現時工作動向？<br>周：𠵱家幫中資嘅興證證券公司做marketing、PR，返咗20幾日工，其實主力做對外推廣、推廣間公司，同埋內部做一啲coordination（協調），遲啲我會考證券同相關牌照。𠵱家對外嘅嘢接觸多咗，希望大家更了解我最新情況，我亦都有開咗個facebook，幾好嘅一個渠道同外界接觸。<br>記：離開無綫新聞部後可以做番自己？<br>周：離開咗自由度相對大啲，始終喺新聞部有自己立場，希望記者主播形象中立少少，唔好牽涉到商業元素。間間公司有唔同文化，都好多謝呢間公司畀好多空間我去發揮。<br>記：係咪每日都會上fb同粉絲接觸？<br>周：我每日幾忙都會花時間上fb，指定動作一定睇大家畀我嘅留言，雖然未見過面，但感覺好似好熟咁，好warm，覺得好窩心同得意，𠵱家已經有2百幾個like。</p></body></html>