<html><header><meta charset="utf-8"><title>異動空間：零蟹貨登月之旅 - 魏力</title></header><body><h1>異動空間：零蟹貨登月之旅 - 魏力</h1><p>內地股市火熱朝天，估值炒上外太空，對港股而言，回歸A股本身已夠藉口喪炒，中生聯合（3332）發A股之餘，更將進行十合一，加上業績重拾高增長，三個因素加埋，配合大牛市背景，股價真係要向月球進發了！中生聯合主攻營養保健產品，屬醫藥股類股，A股同業起標40幾倍PE，過百倍絕不在少數；反觀集團PE僅21倍，追大陸最平嗰隻都可升一倍。上周公佈擬發行1.5億股A股，於上交所掛牌，但H股當時並無反應。靜咗幾日，火箭昨午終發射，爆升19%創上市新高，零蟹貨登月之旅開始！<br>另公司指出，股份面值目前為0.1元人民幣，不符合A股面值1元的規定，故擬將股份十合一，H股合股後得番2,270萬股，觀乎大股東已持57%股份，加上康健（3886）揸咗11%，合股後街貨將更為集中，難怪高盛、花旗等大行午後不問價掃上，相信日後股價將舞高到難以置信。睇番業績，去年下半年純利7,420萬人仔，較上半年大增126%，復蘇勢頭相當明顯，毛利率90.9%，賺錢程度令人吃驚，仲有4厘息墊底，教我如何不買它？<br><br>魏力<br> http://www.facebook.com/2012jason </p></body></html>