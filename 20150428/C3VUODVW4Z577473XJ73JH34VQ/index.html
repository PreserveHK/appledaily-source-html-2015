<html><header><meta charset="utf-8"><title>隔牆有耳：Alexter入政治熱廚房 - 李八方</title></header><body><h1>隔牆有耳：<br>Alexter入政治熱廚房 - 李八方</h1><p>政治熱廚房唔係人人想入，即使想入亦唔係個個捱到，但真正嘅熱廚房就有好多人排住隊等大展身手。佔領運動後，闊別一排嘅Alexter周永康同岑敖暉，近日獲邀到民主黨游月華喺謎米嘅節目《政治熱廚房》，呢對hehe展現溫柔一面下廚，周永康負責煮雞翼，岑敖暉就煮香芒雙色椒炒雞柳，一邊煮餸一邊論政，節目今日出街，掛住Alexter嘅粉絲可以睇吓今晚食乜餸。由游月華主持嘅《政治熱廚房》上月開始啟播，入過呢個熱廚房嘅人都唔少，包括民主黨何俊仁、社民連梁國雄、學民黎汶洛同周庭、公民黨陳淑莊、法政匯思召集人任建峰等，聽聞嚟緊仲有佔中發起人戴耀廷、蕭若元同佢老婆。</p></body></html>