<html><header><meta charset="utf-8"><title>隔牆有耳：新同盟砌白鴿反被砌 - 李八方</title></header><body><h1>隔牆有耳：<br>新同盟砌白鴿反被砌 - 李八方</h1><p>泛民區議會選舉協調緊，新民主同盟噚日話佢哋按機制，可以喺將軍澳軍寶區展開地區工作，點知民主黨陳展浚冇按機制，都去咗當區工作踩佢哋地盤，鬧白鴿黨大蝦細；范國威仲聲言陳展浚威脅佢哋，如果唔讓路就派人到新同盟另一選區工作；與此同時，佢發現白鴿黨主席劉慧卿同黨員李家輝喺澳唐區掛橫額，斥該黨意圖玉石俱焚。八方問過陳展浚，佢話從來冇威脅新同盟；現為將軍澳富君選區區議員嘅獨立民主派陸平才就向八方爆料，話陳展浚早過新同盟代表喺區內工作，當時佢都未入白鴿黨，批評新同盟根本係遲來卻要先上岸。白鴿黨就話劉慧卿本身係新東立法會議員，唔喺新東掛banner先至係失職囉，而且從來冇派人去軍寶區囉。</p></body></html>