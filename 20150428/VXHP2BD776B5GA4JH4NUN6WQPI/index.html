<html><header><meta charset="utf-8"><title>隔牆有耳：財爺做記協ball嘉賓 - 李八方</title></header><body><h1>隔牆有耳：<br>財爺做記協ball嘉賓 - 李八方</h1><p>一年一度嘅記協ball，今年5月8日會喺金鐘JW Marriott舉行，同上年一樣，記協會筵開48圍，希望籌到近100萬經費幫補。據聞喺買枱初期外界反應唔多熱烈，去枱比較慢，嚇親記協中人，好彩最後都full house，多謝大家支持。八方聽聞財爺曾俊華已經應承做嘉賓，相信以佢風趣幽默作風，點都會袋住幾個笑話娛賓；而去年遇襲嘅《明報》前總編輯劉進圖，屆時都會上台現身說法，分享康復進度同心路歷程。有執委預告，記協主席岑倚蘭仲會登台獻唱，至於有乜好歌獻給大家？暫且要賣吓關子嘞。雖然當晚唔會有拍賣環節，但仍然會即場「揼心口」籌錢，據聞記協中人會事先同「有心人」協調，以免有人唔多like失驚無神嚟到跌錢。</p></body></html>