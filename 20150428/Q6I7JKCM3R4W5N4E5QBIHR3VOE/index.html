<html><header><meta charset="utf-8"><title>隔牆有耳：岳少、郭少明搞機助眠 - 李八方</title></header><body><h1>隔牆有耳：<br>岳少、郭少明搞機助眠 - 李八方</h1><p>旅發局主席林建岳、莎莎老闆郭少明同「廿蚊張」張宇人，噚日一齊做血拼三男，用行動宣傳「開心．著數大行動」，40分鐘內喺時代廣場合共花費約6,000蚊鳩嗚。佢哋首站先去賣特色電子產品嘅Oregon Scientific，岳少聽店員介紹店內展示嘅「酣夢助眠儀」，唔夠三分鐘就話要一部，盛惠988蚊，根據着數計劃有9折，郭老闆都跟住買咗部。點解兩位大男人要買呢部機？八方推斷可能因為呢排旅客人數跌，搞到佢哋夜難安寢，事關兩人公職都係要諗計吸引旅客來港消費。<br>之後佢哋去買朱古力同湯包，三人共買咗20盒Royce朱古力，廿蚊張話請佢啲助理食。原來郭少明都對師奶嘢都有興趣，花咗成千蚊買4包湯包同2包瑤柱。</p></body></html>