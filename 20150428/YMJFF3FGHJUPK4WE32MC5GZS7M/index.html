<html><header><meta charset="utf-8"><title>鳩嗚乜乜乜：LINE推全球首款語音貼圖</title></header><body><h1>鳩嗚乜乜乜：<br>LINE推全球首款語音貼圖</h1><p>LINE推出全球首款語音貼圖，頭炮係Paul McCartney，貼圖會配合佢真人發聲。當你忙到想死之際，Paul McCartney同你講聲good job，當堂醒晒。大佬，Paul McCartney喎。<br>LINE話呢個全球新推嘅語音貼圖，用戶可以隨時同親友分享名人明星嘅真人聲音，可以貼喺對話或動態時報。其中Paul McCartney語音貼圖，會有佢真人發聲講thank you、good job等日常用語。老Paul都話貼圖好得：These voice stickers rock!貼圖定價$15或100 LINE代幣，下載途徑： https://store.line.me/stickershop/product/4266/en。 <br>不過，費清同年輕同事講起，部份反應好嚇人：「邊個Paul McCartney？」即場語塞，費清唔可以話：「少年，你太年輕了。」因為老Paul一啲都唔「老」，佢今年70有2，但前年仲有出唱片㗎。作為the Beatles成員，一首Yesterday就曾有超過2,200個歌手唱過，成為世界上最多人翻唱嘅歌曲。有啲嘢，應該係永恒嘅。<br><br>費清　＃要生計，也要生活 ＃毋忘初衷</p></body></html>