<html><header><meta charset="utf-8"><title>求驗客手記：史達寧喊走被鬧爆</title></header><body><h1>求驗客手記：<br>史達寧喊走被鬧爆</h1><p>史達寧（右）同利物浦跳草裙舞都跳咗差唔多半季，就算紅軍出到一紙九萬鎊周薪嘅五年新約，呢名20歲嘅翼鋒都係唔制，話自己想爭盃。原來，喺之前打和車路士1:1嘅賽前，史達寧再次同領隊羅渣士話唔會留隊，而幾經斡旋後，佢先至肯喺呢個禮拜尾同紅軍最後一次傾自己嘅前途；不過就有佢喺上周六輸咗俾水晶宮之後同賓捷安（左）夜蒲相流出。史達寧咁嘅態度，就令紅軍名宿加歷查好氣頂，仲喺講波節目度叫史達寧收聲，外界估計，史達寧都係走硬，而SkyBet就開出佢今夏加盟曼城嘅賠率熱至1.83倍。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>