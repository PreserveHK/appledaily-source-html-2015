<html><header><meta charset="utf-8"><title>警頭盔貼「JING CHA」一哥稱跟進</title></header><body><h1>警頭盔貼「JING CHA」一哥稱跟進</h1><p>【本報訊】有網民日前在東涌拍到一名駕鐵騎的交通警，頭盔上出現警察的普通話拼音「JING CHA」字樣，而非原先的英文字樣「POLICE」，引起熱議。拍攝有關相片的網民Chiu C Ching向《蘋果》稱，前日早上近11時，他在東涌裕東路往九龍方向、近順東路燈位，遇上這位交警，更直言「唔係第一次見」。</p><p>拍攝者斥愚蠢
</p><p>Chiu C Ching稱：「上個月見到，揸車行緊影唔到，幾部馬（指鐵騎）一齊，得佢個頭盔係咁，今次得佢一個」。對於有指該交警自行貼上JING CHA貼紙，他指對方做法愚蠢：「呢輪冇乜新聞，加埋警察形象已經咁，仲要搞啲咁嘅無謂小動作，唔上位都幾難。講真，搞埋呢啲嘢真係好戇X。」<br>警方回覆《蘋果》查詢時，稱會跟進了解，若證實有職員違規，會適當跟進。有線新聞則引述消息指，該名在大嶼山北區執勤的交通警是自行將JING CHA貼紙，貼在原有英文字樣POLICE的位置，如今已撕下。<br>被問及有交通警員的頭盔貼上普通話JING CHA字眼事件，昨日身處北京拜訪公安部等部門的警務處處長盧偉聰表示，正跟進了解事件，調查完成後會向公眾交代。<br>■記者陳凱迎</p></body></html>