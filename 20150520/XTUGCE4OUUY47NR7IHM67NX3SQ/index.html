<html><header><meta charset="utf-8"><title>求驗客手記：恩沙基聞到魷魚香</title></header><body><h1>求驗客手記：<br>恩沙基聞到魷魚香</h1><p>AC米蘭今季成績繼續頹，聯賽排第10位，班主貝盧斯科尼當然要搵個人祭旗！佢喺周一晚暗示，完咗球季後會炒教練恩沙基（圖）。貝盧斯科尼話：「大恩同球員嘅關係好好，但我哋之間有啲意見分歧。喺適當嘅時候，我會同佢講我哋嘅決定。」既然大恩走硬，咁邊個會接手呢？繼任人會唔會係意大利國家隊領隊干地，貝盧斯科尼就話唔方便講咁多。講真，𠵱家盛傳AC賣盤，貝盧斯科尼下季都未必喺度啦。有內地傳媒披露，有中國財團打算入主AC，如果交易成功嘅話，就會搵老牌名師納比接手。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>