<html><header><meta charset="utf-8"><title>魏綺珊獻計宣傳少糖飲品走甜減5毫</title></header><body><h1>魏綺珊獻計宣傳少糖<br>飲品走甜減5毫</h1><p>【今日少甜】<br>【本報訊】走甜減5毫？有「美女主播」之稱的魏綺珊獲政府邀請加入降低食物中鹽和糖委員會，憑着豐富的傳媒、公關與戲劇工作經驗，相信可為委員會注入新的宣傳思維，「膠袋一個要5毫，飲熱檸茶唔落糖可以減5毫，要一包糖就收番5毫」，她相信可成為推動市民減糖的誘因。<br>記者：陳沛冰<br><br>魏綺珊認為要市民減少攝取糖份，應從食物製造商及食肆做起，因經常發現不少食物或飲品真是甜得過份，「唔明點解汽水要咁甜？點解整蛋糕一定要落咁多糖？」她指，曾到酒店用午膳，最後一道甜品全個是忌廉，「唔知用咩打（忌廉），食一啖好似食10匙砂糖落口」。</p><p>自製甜品盡量少糖</p><p>學做甜品之後，她才發現原來一小件蛋糕要用大量糖及牛油做成，自此減少吃坊間的蛋糕。她認為甜品不一定要落很多糖，「甜品嘅精髓係材料獨有嘅味道，唔係完全靠糖。好似生果、朱古力本身已經有味道，加咗好多糖，係糖水蓋過其他材料嘅味道」。若食肆甜品太甜，她會懷疑可能是其他材料不夠新鮮或烹調技術問題。<br>她自製甜品會盡量少糖，「心太軟想重朱古力味，可用黑朱古力，糖份少，唔使好甜但好香朱古力味」。<br>不少人曾建議大型連鎖食肆可減少糖包的份量，或不在餐桌上放糖包，減少市民攝取糖份。記者問魏綺珊對食肆減糖有甚麼建議時，她想了想，說曾有食肆為環保或減少浪費，推出少飯減1元，「如果唔落糖可唔可以減5毫子？散裝糖難做啲，如果（食肆）係用一包包糖，要一包糖收5毫子，包裝糖係計到數」。<br>對於食肆實際執行會否有困難，她說：「唔需要做好多嘢，寫單時寫價錢喺旁邊，等如飲凍飲加2蚊，要糖加5毫子」。她相信對消費者有減糖誘因，「落一包試過都得，就唔會再落兩包糖，甚至慢慢唔需要糖，健康又慳到錢」。但她擔心對食肆誘因不大，「食肆未必覺得着數，因為糖唔貴」。<br>降低食物中鹽和糖委員會暫未提出減糖目標，魏建議飲熱咖啡、奶茶由落2包糖，慢慢減至1包，「一個月落少30包，一年落少365包已經好好」。</p></body></html>