<html><header><meta charset="utf-8"><title>體壇拾趣：賣底底輸畀C朗禾琪開年雙失</title></header><body><h1>體壇拾趣：賣底底輸畀C朗<br>禾琪開年雙失</h1><p>高球1哥麥艾萊又有新歡？自從上年年中同網球手禾絲妮雅琪解除婚約之後，麥艾萊身邊女伴多籮籮。據報麥艾萊除夕夜同咗PGA職員Erica Stoll過，一齊喺愛爾蘭嘅城堡浪漫倒數。麥艾萊同Erica喺大前年嘅萊德盃結緣，後者當時運用人情牌，令到原本遲大到嘅麥艾萊可以趕得切喺開波前到球場。至於上年以一句「我願意」陪麥艾萊過年嘅禾琪，到咗新一年都冇個好開始，要承受生意失敗之苦。禾琪一向同生產商JBS合作出自己嘅內衣品牌，但同JBS合作嘅仲有球王基斯坦奴朗拿度（C朗）；佢嘅CR7實在太好賣，JBS就決定終止同禾琪合作，專心搞好CR7。最慘嘅係，原來當初C朗決定出CR7，係因為見到禾琪咁大膽而得到啟發。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>