<html><header><meta charset="utf-8"><title>趣趣地：摩佬轉死性讚球證</title></header><body><h1>趣趣地：摩佬轉死性讚球證</h1><p>早前鬧球證間存在「反車運動」嘅摩連奴，周日英足盃第3圈主場大勝屈福特3:0後，轉死性向球證費蘭特耍冧。事緣屈福特球員下半場犯手球，球證當時冇吹12碼，因為皮球落咗喺雷米度，佢亦順利射入。摩佬賽後竟指摘球證唔判12碼，話好彩雷米醒目執雞，但過冇幾耐，又反口話球證係畀得益，所以為之前嘅言論道歉，仲讚費蘭特執法得好㖭！不過後備落場嘅杜奧巴，就喺instagram上載自己件波衫被對手扯爛（圖）嘅證據相，投訴費蘭特唔判12碼。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>