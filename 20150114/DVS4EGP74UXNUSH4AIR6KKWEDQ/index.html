<html><header><meta charset="utf-8"><title>異動空間：五大趨勢宜緊記 - 魏力</title></header><body><h1>異動空間：五大趨勢宜緊記 - 魏力</h1><p>A股繼續整固，但本地薑發力撐起港股，恒指爆穿24200點，未來一兩日相當關鍵。如果中資金融股接力炒上，恒指將突破去年9月以來橫行區，屆時可加注追貨，否則單靠中移動（941）、騰訊（700），升勢難以持久，隨時又落番24000關以下橫行。近排無論中港抑或歐美股市，波幅均顯著擴大，除非熄報價機唔睇，否則日日都要啪暈浪丸。在紛亂的市況下，戰友可mark低五大投資趨勢，放喺電腦枱頭，警惕自己，保持頭腦清晰。<br>1）油價大弱勢，航空、航運股大漲小回，可揸<br>2）A股大牛格未變，內銀、內險、券商股可逢低吸納<br>3）落實國企改革，吼實中建材（3323）、中石化（386）<br>4）美國通脹低難加息，地產股、REITs隨時爆冷跑出<br>5）日圓、歐元單邊向下，可沽空賺錢外亦是旅行首選<br><br>上月底，國務院同意適時重啟核電項目，設備股上海電氣（2727）走勢可睇高一線。核電成本較低，供應亦較穩定，屬舒緩內地空氣污染的可行途徑之一，重啟核電僅時間問題。自9月以來，上電A股已飆升一倍，H股只漲三成，追落後空間相當廣闊。<br><br>魏力<br> http://www.facebook.com/2012jason </p></body></html>