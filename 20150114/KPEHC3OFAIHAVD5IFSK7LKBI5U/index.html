<html><header><meta charset="utf-8"><title>外星劇毒：《紙牌屋3》奇雲做總統被落面</title></header><body><h1>外星劇毒：《紙牌屋3》<br>奇雲做總統被落面</h1><p>前日奇雲史帕西（Kevin Spacey）終於憑權力鬥爭劇《紙牌屋》（House of Cards）第2季拎咗金球獎視帝，令好多劇迷都好戥佢開心。</p><p>而Netflix就即刻食住個勢，即晚就推出咗第3季嘅預告，劇集就要下個月尾有得睇。奇雲扮演嘅Frank會遇到更加大嘅挑戰，今季終於成為咗美國總統，會遇到唔買佢賬嘅外國領袖，Frank同佢握手嗰陣竟然遭對方當眾拒絕，又喺當眾強吻由羅賓活麗（Robin Wright）扮演嘅總統夫人Claire，唔知Frank今次會用咩手段搞掂佢。預告雖然冇講係咩國家，有英國傳媒就估係俄羅斯領袖。<br>撰文：艾美美</p></body></html>