<html><header><meta charset="utf-8"><title>44歲高齡雪藏卵子李嘉欣搵代母生個女</title></header><body><h1>44歲高齡雪藏卵子<br>李嘉欣搵代母生個女</h1><p>大美人李嘉欣昨日以護膚品牌Shiseido代言人身份現身又一城的宣傳活動，大會更安排了「美心妹妹」Celine（楊鎧凝）妹妹送上產品，嘉欣大讚Celine妹妹可愛又靚女。嘉欣接受訪問時坦言心動想追多一個女，她笑言：「好想生多個，但可能『抆』咗啲。第一胎如果係生女嘅時候會容易照顧啲，生仔就要成日奔奔跑跑，唔易照顧，成日搞到得番半條人命，但見到人哋啲女，真係覺得好可愛。」</p><p>獨生子有壞習慣</p><p>嘉欣與夫婿許晉亨所生的囝囝Jayden已3歲多，問她有否再生念頭，她坦言：「我都有啲準備，可能未必係自己生，商量緊討論過。」嘉欣透露不會考慮收養，問她會否考慮找代母？她表示：「可能會，已雪藏咗自己啲卵子，但未必會實行，係個機會同選擇，做咗安心啲，都係好事。代母都係自己基因，收養要好多理由，未研究到。」<br>嘉欣暗示已將雪藏卵子變為胚胎，以便增長存放時間。問到她再生，會否怕Jayden與弟妹有代溝，她表示：「我同家姐相隔4年，我先生同兄弟都相隔多年，都OK，唔會有獨生子嘅壞習慣，最緊要花多啲時間教。」記者再追問會否人工受孕揀性別，她表示不會：「冇，雖然𠵱家科技乜都有可能，但係我哋冇咁誇張，我先生比較保守，佢會親力親為照顧小朋友，所以比較吃力，我就要多做運動keep fit嚟對付囝囝。」<br>採訪：張俊銘<br>攝影：沈健程</p></body></html>