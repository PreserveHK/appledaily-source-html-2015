<html><header><meta charset="utf-8"><title>德甲攻略：史特加迎哈化捧「大」 - 吾中</title></header><body><h1>德甲攻略：史特加迎哈化捧「大」 - 吾中</h1><p>周五德甲「獨腳戲」上演下游大戰，由包尾的史特加迎戰第十四位的哈化柏林。史特加近況頗沉，但竟要讓平/半，甚有「鬼盤feel」，一於唔「落叠」，不選勝負，取是役開「大」，有2.1倍。（球賽編號：星期五16；有線61及201台明日3:30am直播）</p><p>史特加目前以二十三戰得十九分包尾，而且歇冬後只得兩和四負，表現令人失望，今迎哈化柏林時，更有於聯賽入五球的前鋒夏歷停賽，而中場迪達維則養傷，實在難以看好。偏偏足智彩卻開出史特加讓平/半，莊家似乎在引人買下盤，極有「鬼盤feel」。另外，由於哈化柏林近況同樣麻麻，歇冬後只得兩勝四負，而今役亦有中場史基布特及尼美亞雙雙坐波監；兩軍實力皆有所削弱下，勝負更加難料。既然如此，倒不如捧入球開「大」，皆因兩隊今屆踢法均有前冇後，於聯賽失球同樣突破四十大關，今役癲鳳鬥狂龍，料入球不會少。</p><p>近四次交手三開「大」</p><p>另外，史特加雖然有夏歷缺陣，但其餘數糊人物如迪姆華拿、根拿及科利安基連等都可以候命，加上哈化的一對前鋒舒希巴及沙洛文卡勞都腳風頗順，而兩隊近四次交手又有三次開「大」，今役入球「大」又有2.1倍，可博。<br>文：吾中</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>