<html><header><meta charset="utf-8"><title>新鮮娛片頭：《復仇者聯盟2》搞內訌遭敵圍毆</title></header><body><h1>新鮮娛片頭：《復仇者聯盟2》<br>搞內訌遭敵圍毆</h1><p>萬眾期待嘅《復仇者聯盟2》（Avengers：Age of Ultron）終於又推咗新預告，劇情仲更加入肉激戰連場，講述由James Spader聲演嘅人工智能機械人奧創產生自我意識後，不但拉攏Quicksilver同Scarlet Witch兩個新角加盟，仲刻意引發一班復仇者大內訌，令羅拔唐尼（Robert Downey Jr.）扮演嘅「鐵甲奇俠」又同「雷神」基斯咸斯禾夫（Chris Hemsworth）及「變形俠醫」麥克雷法路（Mark Ruffalo）開拖，一班人鬼打鬼內訌，而奧創就得以擴張實力，基斯伊雲斯（Chris Evans）飾演嘅「美國隊長」惟有單挑奧創，但輸到仆直。</p><p>片段尾一班復仇者再次齊集，但奧創召喚咗成班機械人出擊，實行人海戰術蟻多摟死象。<br>撰文：多雪花</p></body></html>