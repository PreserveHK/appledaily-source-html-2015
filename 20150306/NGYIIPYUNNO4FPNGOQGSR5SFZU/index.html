<html><header><meta charset="utf-8"><title>君如解褲頭　請菀之食大腸</title></header><body><h1>君如解褲頭　請菀之食大腸</h1><p>賀歲片《12金鴨》票房衝破二千四百萬，吳君如前晚率台前幕後及客串藝人在上環蘇豪智選假日酒店慶功，君如以戲中的造型示人，現場與一班演員大玩不文遊戲，放滿香腸於身上任女搶，最激的一條二十吋長超級大紅腸，眾望所歸留給獲五項提名金像獎的王菀之。王菀之伸手入君如褲襠，拉出大紅腸的一刻，全場譁然，被君如邀食紅腸的她只好尷尬狂笑，之後君如又在褲襠內抽出一大叠紅封（包）派給現場需要（雄風）男士，大玩食字。君如說：「係我諗嘅，紅封係玩食字，食芝士腸就長做長有搶票房。」</p><p>有報道指早前黃偉文在《12金鴨》活動上，見到遲到的陳奕迅後拍枱大罵，君如要充當和事老，君如說：「嗰晚好多人拍枱，無研究佢哋之前不和啲乜，唯一見到佢哋喺房仔度傾偈，唔知真實情況，可能好耐冇見敍吓舊，笑晒㗎！」</p><p>任達華叫劉俊輝算數</p><p>曾經拍過三級片的任達華和黃秋生前晚亦是座上客，最近導演劉俊輝邀特首女兒梁齊昕拍《男極探射燈》搞到滿城風雨，劉導因拍過三級片被指低俗，任達華與劉導曾合作多部電影，華哥說：「我同佢合作好多次，《砵蘭街大少》、《旺角的天空》，佢拍好多好電影，我拍咗佢五、六部戲，佢係一個好好嘅製片人，從來唔會唔畀片酬。」他更力撐劉俊輝說：「佢唔係一個cheap producer，佢係老頑童，輝哥應放開啲，如果佢（梁齊昕）唔拍，就唔好拍啦。輝哥做咁耐，明白事理嘅，亦唔好因為佢係特首個女搞大件事。」而黃秋生則表示不認識劉俊輝，他一再強調曾表示叫梁齊昕想清楚，更不想再捲入事件中。<br><br>採訪：溫敏芝<br>攝影：陳俊強</p></body></html>