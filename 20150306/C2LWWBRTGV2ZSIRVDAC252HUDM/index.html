<html><header><meta charset="utf-8"><title>DaDa寸羅子喬「唔想幫人宣傳」</title></header><body><h1>DaDa寸羅子喬「唔想幫人宣傳」</h1><p>曾經擔任超人之母人間體的D奶𡃁模羅子喬（Bella），日前聲稱與施念慈旗下經理人公司爆出飯局風波兼禁接job，後來她堅拒並要求解約，雙方關係決裂，施念慈事後發聲明否認，並指羅子喬言論失實及具誹謗性，保留追究權利。<br>前晚Bella的師妹陳靜（DaDa）出席在鑽石山舉行的電影首映，同場有艾威、魯芬和錢小豪，不過焦點當然在DaDa的身上，有備而來的DaDa，全程有兩個助手傍實，她被問到有否留意此事？DaDa寸爆地說：「今日公司都發咗聲明，自己唔方便講咁多，我係嚟宣傳電影，係開心事，唔想幫人宣傳。」她亦直言未有影響心情，亦不擔心引人遐想，以為她有份出席飯局。</p><p>「謠言止於智者」</p><p>曾經被傳因為去飯局而搞到有病，結果要休息一輪的DaDa，聽到被稱為過來人的時候，她很大反應地說：「唔係！嗰時我係病呀，係因為拍戲壓力大，始終係女仔吖，有啲心理因素影響，係兩樣嘢，係唔同嘅事，希望大家可以分番開，公司亦唔係佢（Bella）所講嘅咁，公司好值得信任。」後來，又問她有否與Bella聯絡？DaDa表示甚少聯絡，反而與施念慈有聯絡：「我同佢講謠言止於智者，佢都有同我講，話會出份聲明，一切都交畀律師處理，𠵱家係關乎法律問題，就交畀律師，自己唔方便講。」<br>採訪：譚倩宜</p></body></html>