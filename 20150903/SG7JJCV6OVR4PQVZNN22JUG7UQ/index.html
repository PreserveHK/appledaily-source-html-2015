<html><header><meta charset="utf-8"><title>同老婆搞緊離婚Ricky認與夢夢同床</title></header><body><h1>同老婆搞緊離婚<br>Ricky認與夢夢同床</h1><p>前晚在灣仔舉行的「第二屆粵語歌曲排行榜頒獎禮」，鄧麗欣（Stephy）與吳若希獲「最受歡迎女歌手」，許志安、梁漢文和陳柏宇則獲「最受歡迎男歌手」，太極獲「殿堂搖滾樂隊大獎」，跟戴夢夢搞婚外情的已婚太極鼓佬朱翰博（Ricky）成全場焦點，他講得獎感受時主動提「夢」：「發夢都冇諗到。」</p><p>問Ricky是否有好多個夢？他說：「唔好亂講呀，得一個咋！」跟夢夢發展好順利？他冧爆說：「晚晚發好夢！」兩個人一齊瞓發夢？他笑說：「嘩！好尖銳喎，有時啦。」直認跟夢夢有同床，下步是否生仔？他緊張說：「呢啲唔好亂講呀！」<br>日前本報影到兩人去北角睇二千萬樓是否築愛巢？他說：「唔好講笑啦，不過都要搵個竇住㗎，唔一定要買。」計劃跟夢夢同居？他說：「醞釀中，有可能。」搵夢夢契爺林建名贊助婚禮？他笑說：「咁都唔錯喎，要問問佢先。」並透露正處理與妻子的離婚手續。<br>採訪：馬建華<br>攝影：陳志嵐</p></body></html>