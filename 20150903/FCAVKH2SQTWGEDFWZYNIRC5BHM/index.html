<html><header><meta charset="utf-8"><title>專家：暫難確認樓市轉勢</title></header><body><h1>專家：暫難確認樓市轉勢</h1><p>【仍需觀察】<br>二手傳統豪宅區接連推出現大幅度劈價及蝕讓個案，業界人士指多項利淡樓市因素，包括環球經濟數據轉差、股市一沉不起、海量新供應即將殺到等，專家及業內人士均指，個別業主看淡後市下「急急腳」離場，惟現階段難以確認樓市轉勢向下。<br>經濟學家關焯照指，經濟前景不明朗，多項資產價格都開始回落，包括股市、的士牌價、舖租均錄得一定跌幅，「呢排道指成日都出現一日跌4、5百點！」<br>而樓市是多項資產中惟一未出現調整，相信近日錄得的二手劈價及新盤減價都反映部份人士對樓市的信心轉弱。不過現階段未能斷言樓市爆煲或出現轉角位，至少要觀察多兩、三星期。</p><p>新盤貼近二手價賣</p><p>例如樓市自2009年至今的大升浪期間，政府曾多次出手令樓市出現短暫調整但及後又重拾升軌，「雙辣招出現果時，都有零星減價 ，但兩、三星期樓市靜晒，因為無業主再肯減價，所以要兩、三星期睇吓仲有無業主仲肯減價。」<br>美聯住宅部行政總裁布少明則分析，零售冷鋒、股災效應及供應湧現下，發展商會將目標賣樓鎖定於銷量之上，「新盤唔好話貨尾，貨頭定價都克制喇！為咗求量，新盤定價一定貼近二手，甚至平過二手。」<br>不過，布少明相信豪宅劈價只屬個別事件，「𠵱家咁低息，你㩒業主價，佢情願放租」，估計未來一段時間樓價難跌，但升幅會放緩。</p></body></html>