<html><header><meta charset="utf-8"><title>吳若希13歲睇Stephy</title></header><body><h1>吳若希13歲睇Stephy</h1><p>鄧麗欣（Stephy）和吳若希各得兩個獎，23歲的吳若希說：「好開心同偶像（Stephy）拖手上台，佢好靚，自己鍾意佢好多年。」是否好細個鍾意Stephy？她說：「呢啲嘢唔答啦，總之由佢同方力申拍葉念琛啲戲時（即吳13歲）已經鍾意。」31歲的Stephy則愕然說：「吓！細細個睇我，有冇搞錯，應該我好細個入行，因為fans慢慢大，可能小學跟我到𠵱家，都係嗰句，我早入行。」<br>提到鄭裕玲把與周柏豪合照貼Instagram，吳若希只剩半邊臉變攝石人，吳若希解釋：「嗰張相係美麗誤會，要怪就怪ig點解冇畀人擺橫度相。」是否指嘟姐唔識用？她補鑊說：「唔係唔係，我都唔識用。」<br>採訪：馬建華<br>攝影：陳志嵐</p></body></html>