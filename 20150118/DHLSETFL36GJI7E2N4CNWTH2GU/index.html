<html><header><meta charset="utf-8"><title>欣宜怕熱拒同秋官住</title></header><body><h1>欣宜怕熱拒同秋官住</h1><p>鄭欣宜早前接受商台節目《1圈圈星光背後》訪問，提到當年在表演時錫吳卓羲面頰，之後在香港迪士尼樂園開幕扮公主都被觀眾投訴，她說：「大家都認定媽咪想推我做明星，媽咪（肥姐沈殿霞）從來冇用關係要人畀機會我，亦冇推薦我畀主題公園，佢好討厭其他人咁諗。」她自言沒有給媽咪寵壞，最驚一次是被記者影到食煙，欣宜說：「當時媽咪冇鬧我，但佢成日冇食嘢，沈殿霞冇胃口食嘢喎！幾嚴重呀？令到我仲驚！」談到跟父親鄭少秋（秋官）的關係，欣宜覺得爸爸很關心自己，只是不懂表達，她說：「媽咪走咗之後，爸爸曾經將佢屋企鎖匙畀我，但大家生活習慣好唔同，好難一齊生活。我怕熱一定要開冷氣，但爸爸就唔開冷氣。」<br>撰文：李森</p></body></html>