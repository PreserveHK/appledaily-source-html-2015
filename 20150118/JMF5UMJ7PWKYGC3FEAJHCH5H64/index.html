<html><header><meta charset="utf-8"><title>外星劇毒：《One Big Family》借種譜另類三角戀</title></header><body><h1>外星劇毒：《One Big Family》<br>借種譜另類三角戀</h1><p>美國著名同志名嘴艾倫狄格勒絲（Ellen DeGeneres）監製嘅新劇《One Big Family》噚日喺加州宣傳，主角之一有第一次進軍美劇嘅英國大胸模特兒Kelly Brook，雖然佢噚日宣傳着得好密實，但係佢喺劇入面就成日着得好性感。</p><p>其實套劇個故事都幾有新意，探討現代家庭同愛情模式。由Nick Zano扮演嘅男主角Luke同由Elisha Cuthbert飾嘅Lizzy係由細玩到大，身為同志嘅Lizzy想有BB，咁就問Luke借種，但係幾次都唔成功。同時，Luke就遇到佢嘅女神、由Kelly飾演嘅Prudence，兩個人仲閃婚。點知Lizzy就喺佢哋兩個宣佈婚訊嗰陣發現有咗，呢三個人就決定組一個非一般家庭。劇集要三月先有得睇，不過Kelly已經喺預告片「全裸」上陣，雖然已經事先打咗格仔，但畫面都好香艷。<br>撰文：艾美美</p></body></html>