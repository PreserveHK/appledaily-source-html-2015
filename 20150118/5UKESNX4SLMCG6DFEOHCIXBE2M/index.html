<html><header><meta charset="utf-8"><title>【壹週刊】AKB宮脇咲良代言拉麵食到眼都突</title></header><body><h1>【壹週刊】AKB宮脇咲良代言拉麵<br>食到眼都突</h1><p>【壹週刊】日本女團AKB48近年風頭好似大不如前，不過喺香港依然有好多fans。呢日成員之一嘅宮脇咲良去到旺角出席拉麵店活動，花名叫Sakuratan嘅呢位16歲小妹妹，見到咁多fans都嚇左一跳！<br>其實今次咲良嚟到香港，係為咗星期六AKB姊妹團體HKT48第一次喺香港舉行演唱會，順道有時間梗係搵吓真銀，幫拉麵店撐下場。佢眼大大咁精靈，一見到碗黑色嘅拉麵立刻嚇一跳，表情交足戲，細細食一啖，嘩，好好食呀！對眼大到爭D跌落黎咁滯，真係最稱職嘅代言人呀！<br>咲良今次係第二次黎到香港，好想去坐觀光巴士、食點心同芒果西米露，不過行程咁緊密，應該都無咩時間做到咁多野喇。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>