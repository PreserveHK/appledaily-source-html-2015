<html><header><meta charset="utf-8"><title>蕭定一呷醋老婆陀孖B</title></header><body><h1>蕭定一呷醋老婆陀孖B</h1><p>【喜事重重】台灣藝人范瑋琪日前為老公陳建州（黑人）誕下孖仔，母子平安。已有兩歲半女兒的蕭定一，前晚在facebook貼了一張孖仔照，宣佈太太陳敏（Michelle）已懷孖羊B，友人留言送祝福。記者昨致電阿一，他雀躍回應：「係呀，係孖B，太太要陀得特別小心，始終有一定風險，佢𠵱家有咗啱啱三個月，預產期係今年七月，我見范范生咗，都擔心孖B會早產，Michelle陀囡囡時都嘔，呢胎一樣成日嘔，胃口變晒，鍾意食酸嘢，我買有醋味嘢畀佢食。」<br>阿一表示太太Michelle爸爸有孖生兄弟，家族遺傳，這胎孖B，他說：「仲未知仔定女，但仔女我一樣鍾意，我哋都開始準備啲BB嘢。」<br>採訪：比華利</p></body></html>