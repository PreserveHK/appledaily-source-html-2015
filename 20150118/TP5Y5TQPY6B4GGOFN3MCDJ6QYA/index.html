<html><header><meta charset="utf-8"><title>體壇拾趣：港女團單車世盃創紀錄</title></header><body><h1>體壇拾趣：港女團單車世盃創紀錄</h1><p>「牛下女車神」李慧詩一路係港人焦點，其實港隊喺女團追逐賽都有料到。孟昭娟、楊倩玉、逄瑤同梁寶儀，上個禮拜五出戰場地單車世界盃哥倫比亞站，就喺資格賽踩出四分三十八秒八七一，首次以第四名殺入首輪。雖然勁旅英國避戰，澳洲等車隊都派小將應付尾站，但港隊呢個時間係歷來最快，有得同中國爭入決賽，（有線62及202台明日4:55am直播）相信希望重點發展呢個項目嘅總教練沈金康收貨啦！女隊有好成績，但男隊缺少主力張敬樂，改派哥哥張敬煒、梁峻榮、高肇蔚同胡樂雋，就喺同一項目表現麻麻，只得十九名無緣晉級。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>