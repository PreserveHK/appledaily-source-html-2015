<html><header><meta charset="utf-8"><title>求驗客手記：格流球迷怒插球會</title></header><body><h1>求驗客手記：格流球迷怒插球會</h1><p>格拉斯哥流浪早前傳賣盤，買家仲要係紐卡素𠵱家嘅班主艾殊利，呢個肥仔波士一向喺球迷心目中係唯利是圖嘅小人。最近球會仲要批准佢間體育用品公司租用訓練場搞活動，一睇就知係入主嘅先兆，於是觸怒咗班球迷，就趁上周五蘇冠格流對赫斯場波搞大規模示威。場波因為落雪腰斬，啲球迷喺球場做唔到嘢，就激到衝入球會辦公室抗議，舉起橫額抗議一班高層無恥（圖），後來大批警察嚟到將球迷趕出去，慶幸冇造成流血事件，但預計班球迷唔會就此罷休。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>