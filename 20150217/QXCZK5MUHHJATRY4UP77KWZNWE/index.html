<html><header><meta charset="utf-8"><title>求驗客手記：天使生日兄弟齊賀</title></header><body><h1>求驗客手記：天使生日兄弟齊賀</h1><p>如果你喺情人節生日，會唔會擔心啲兄弟重色輕友，全部唔見人，搞到要同自己唱happy birthday to me？曼聯中場迪馬利亞（右）就好好彩，有班有義氣嘅隊友！佢哋喺情人節晚唔同老婆、女友過二人世界，去咗曼徹斯特市一間阿根廷餐廳同迪馬做廿七歲生日。曼聯一班西班牙語系球員都有嚟，例如法卡奧同迪基亞都拖埋另一半出席，安達靴里拉同馬高斯盧祖亦嚟賀「天使」。雖然尹佩斯唔係西語幫，但佢都帶埋老婆嚟，相當畀面。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>