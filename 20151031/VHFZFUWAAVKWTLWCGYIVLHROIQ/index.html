<html><header><meta charset="utf-8"><title>阿澤：陳豪應該好強壯</title></header><body><h1>阿澤：陳豪應該好強壯</h1><p>陳茵媺剛復工，上月到馬來西亞拍攝由杜汶澤執導兼演出的電影《開飯喇！》，原來當時已懷有身孕，阿澤昨日在電話中也表示不知情，他說：「咁生得？搞啲咁嘢呀，真係嚇死我！佢老公應該好強壯，陳豪真係唔畀人唞喎，哈哈哈，嫁着佢……真係……都好幸福嘅，我見佢都買好多嘢畀老婆。」<br>阿澤直言用到茵媺好盡，除通宵戲外，還要連拍兩晚街頭跑步，他說：「始終大台訓練出嚟都好刻苦，佢又好犀利，唔使兩個禮拜就減到好似選美嗰陣咁，着泳衣都冇嘢喎。」有冇後悔找茵媺拍高難度鏡頭？阿澤笑笑口說：「佢都冇話我聽，唔通拍親戲都估女主角懷孕咩？」會否送禮給將出世的BB？阿澤說：「要即刻去買藥材畀佢補身，我𠵱家好驚呀！」<br>採訪：嵐山</p></body></html>