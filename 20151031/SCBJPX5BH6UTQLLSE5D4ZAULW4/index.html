<html><header><meta charset="utf-8"><title>關詠荷慳家改舊衫</title></header><body><h1>關詠荷慳家改舊衫</h1><p>【跑馬地】𠵱家專心湊女嘅關詠荷，日前見佢單拖一個人喺跑馬地出現，佢去咗街市1樓一間專門改衫嘅舖頭，見到佢度吓條腰同長度，逗留咗10分鐘左右就離開，雖然佢老公張家輝貴為影帝級人馬，最近又做埋導演，收入已經賺到笑，但係估唔到荷姐都係咁慳家，願意將啲唔啱身嘅舊衫都改返啱身再着。唔知係咪個女唔喺身邊，荷姐走嗰陣見到記者冇乜皺眉頭，神情都幾輕鬆。<br>採訪、攝影：梁繼光、黃曉程</p></body></html>