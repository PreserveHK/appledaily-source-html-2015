<html><header><meta charset="utf-8"><title>馮仁昭四圍超：何家淑女　優雅捧超儀粗口騷 - 馮仁昭</title></header><body><h1>馮仁昭四圍超：何家淑女　優雅捧超儀粗口騷 - 馮仁昭</h1><p>何超儀前晚喺九展開咗個「叱咤樂壇搖滾妹子音樂會」，好大面子請到家姐超瓊、超蕸同四房妹妹超盈，仲有鄭秀文、陳奕迅（Eason）夫婦、Eric Kwok兩公婆、杜如風等撐場。</p><p>超蕸超興奮</p><p>全場企位，好多人拎住罐啤酒high爆去睇騷，但幾位何家淑女就獲特別照顧坐後排VIP位，超蕸仲不停影，睇得好興奮。嘉賓方面除咗有秋紅樂隊、4PK，仲有不停講同唱粗口歌嘅廿四味。超儀仲唱咗首歌叫《Johnny Depp》，佢話：「我偶像係Johnny Depp。」粉絲突大嗌「除衫！」，超儀話：「我會為佢……」跟住就拉低衫嘅拉鏈，原來入面有件Johnny Depp個樣嘅衫，超儀笑話：「我對佢只係愛慕，我發誓有一日佢點求我，我都唔會離開我老公陳子聰！」<br>撰文：馮仁昭</p></body></html>