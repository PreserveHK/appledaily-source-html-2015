<html><header><meta charset="utf-8"><title>求驗客手記：領先7分　摩佬話冇用</title></header><body><h1>求驗客手記：<br>領先7分　摩佬話冇用</h1><p>藉曼城上周六英超主場只能同侯城打成1:1，同日以2:1擊敗阿士東維拉嘅車路士，已將榜首優勢擴大到七分。不過，領隊摩連奴賽後就cool爆咁回應，話領先七分其實冇乜意義，因為英超場場難打，榜尾都可以贏到榜首，冇乜值得自豪。我求大俠覺得摩佬咁講表面想低調少少，其實就暗寸曼城輸畀侯城。另外，就係維拉開角球時，喺角球旗附近嘅球迷舉起幾幅箭咀牌指向龍門，提醒已經十一個鐘冇波入嘅維拉，龍門喺邊，結果佢哋總算冇白費心機，睇到愛隊由中堅奧哥尼打破入球荒。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>