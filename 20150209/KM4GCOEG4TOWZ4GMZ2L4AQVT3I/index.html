<html><header><meta charset="utf-8"><title>體壇拾趣：石仔半力照掃三金</title></header><body><h1>體壇拾趣：<br>石仔半力照掃三金<br></h1><p>休戰近四個月，亞運體操金將石偉雄（圖）復出依然fit爆。噚日喺馬鞍山出戰全港國際邀請賽，雖然佢話得五成狀態，但拎完單槓同鞍馬金牌，又喺跳馬同菲律賓選手並列冠軍。石仔話放完新年假好大機會去俄羅斯，喺當地山區閉關訓練兩星期，準備八月亞錦賽同十月世錦賽，希望攞到里約奧運入場券。至於港隊隊友𤏸曉盈喺女子跳馬同平衡木奪一金一銀，上年踩入樂壇嘅佢，透露之前放假拍咗隻MV，嚟緊喺巴士或電視或者見到佢㗎！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>