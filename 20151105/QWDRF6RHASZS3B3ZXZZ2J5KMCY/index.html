<html><header><meta charset="utf-8"><title>嬲陳泰銘約嘉玲行山之之：冇諗人感受　嘉玲：莫名其妙</title></header><body><h1>嬲陳泰銘約嘉玲行山<br>之之：冇諗人感受　嘉玲：莫名其妙</h1><p>【之泰戀緣盡之連累好友】關之琳（之之）與陳泰銘分開已經半年，但到個多月前才正式簽紙離婚，而回復單身的陳泰銘相約劉嘉玲行山惹來之之不滿，昨日她在台灣主動提起此事說：「對於最近一兩星期新聞，你們都有看到，他們不是小孩，已經是成年人，他們沒有想過其他人的感受。」<br>其實之之與嘉玲相交超過20年，雖算不上閨蜜但有不少共同朋友，也經常一班人相約吃飯，去年12月嘉玲生日，之之亦偕同陳泰銘到場。據悉之之愛行山，婚後常約陳泰銘行山，但他甚少相陪；離婚後陳泰銘卻與好友嘉玲行山，故之之對此耿耿於懷。</p><p>「邊個得閒同邊個行」</p><p>嘉玲無端被捲入之之與陳泰銘的感情，嘉玲感到一頭霧水，昨日她在電話中說：「吓！佢兩個結咗婚，𠵱家話離埋婚，咁爆？我真係𠵱家先知喎！我同之之、陳泰銘都係朋友，有幾次食飯，大家講起行山，陳泰銘話搵日約埋一齊行，我自己冇所謂，我經常行山，邊個得閒就同邊個行，同發哥（周潤發）都有行㗎，上星期同陳泰銘行山都係一班朋友一齊嘅，所以之之咁樣講，我都好莫名其妙。」<br>劉嘉玲昨晚在上海出席Valentino活動時，她的心情很好，當她被追問是否介入之之與陳泰銘的婚姻時，她強烈否認，並強調：「我今天才知道他們結了婚，人家的感情事，我不願評論啦！」<br>另外，楊受成前晚在金鐘出席活動談到之之與陳泰銘離婚，他說：「佢兩個我都識，上個禮拜至同陳泰銘喺香港食飯，當時劉嘉玲都在場。」對於之之話中有意，他直言：「唔相信，陳泰銘同嘉玲係好朋友，我同嘉玲夠好友咯，唔通又傳緋聞呀！」<br>採訪：鍾國仁</p></body></html>