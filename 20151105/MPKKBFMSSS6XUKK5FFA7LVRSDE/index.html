<html><header><meta charset="utf-8"><title>在港召妓不犯法</title></header><body><h1>在港召妓不犯法</h1><p>【本報訊】台灣花名冊曝光，願買願賣會否觸犯法例？中港台三地對召妓又如何入罪？</p><p>內地台灣定明不准嫖妓</p><p>黃國桐律師表示香港召妓並不犯法，他說：「香港召妓唔犯法，就算有錢銀交易都冇事。但撩就犯法，可以告你『教唆他人從事不道德行為』。香港捉嘅通常係捉雞頭或者雙程證過期。」<br>至於內地及台灣就定明不准嫖妓，黃說：「兩地有好多相關法例可以引用，例如『善良風俗習慣』而『令到公眾道德淪亡』，又或者『破壞家庭』、『行為不檢』罪嚟告你召妓。」<br>梁永鏗律師接受電話訪問時引伸相關香港法例：「『一樓一（鳳）』唔犯法，就算一買一賣有錢銀都冇事，好多時啲報道係話拉雙程證，除咗逾期亦拉埋佢哋用旅遊目的嚟做第二樣嘢。」<br>至於警察放蛇，梁永鏗律師稱：「試過好多係女警企喺條街放蛇，等啲男人嚟撩同問價，就可以告佢『以不道德目的唆使他人』。」<br>■記者何永寧</p></body></html>