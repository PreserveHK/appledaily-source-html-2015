<html><header><meta charset="utf-8"><title>異動空間：群星拱照軟件股 - 魏力</title></header><body><h1>異動空間：群星拱照軟件股 - 魏力</h1><p>人行翻貼周小川舊文當新嘢，個市挾高七百幾，又係空歡喜一場。滬港通雷聲大、雨點小之後，大家對深港通已無期望，今次如此亢奮應只屬挾淡倉，但值得留意，午後深股不回之餘，仲掃到上day-high收市，創業板更暴漲6%，反映甚麼？7月股災後阿爺忙於救市，將深港通束之高閣，今次舊文重貼，有機會顯示救市已告一段落，股市回穩至可重新搞深港通。以此步伐，深港通有機於年底前拍板，明年首季推出。<br>深圳向來有「中國矽谷」之稱，科技股佔深成指比重甚高，加上預料中小板、創業板均會納入深港通之內，識炒應煲重本港上市的科網股。本欄愛股網龍（777）已率先炒到飛天，單日飆升21%，下隻潛力爆升股，可揀群星拱照的中軟國際（354）。華為、阿里、騰訊、中移動、弘毅投資、微軟，能與一眾大佬建立深度合作，甚至滬港通的結算系統軟件都是由中軟開發，實力可見一斑。<br>今年9月，中軟獲納入恒生綜合小型股指數，大有機會成為深港通可投資股份，趁走勢剛呈突破可追入，目標上望4.2元水平，失守3.2元止蝕。<br><br>魏力<br> http://www.facebook.com/2012jason </p></body></html>