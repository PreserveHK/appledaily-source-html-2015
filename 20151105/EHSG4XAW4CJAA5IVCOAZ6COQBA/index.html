<html><header><meta charset="utf-8"><title>離婚關之琳Lanvin灰裙雍容靚爆</title></header><body><h1>離婚關之琳Lanvin灰裙<br>雍容靚爆</h1><p>早前被傳與台灣富商陳泰銘分手的大美人關之琳，今日在台灣出席宣傳活動時，突然主動驚爆自己唔係分手而係離婚。雖然之之最近受離婚一事困擾，不過心情就好似未有完全受影響，睇落依然咁明艷照人。一頭清爽短髮的之之，穿了Lanvin早秋系列的灰色連身裙現身，配襯Stella McCartney銀色高踭鞋，非常搶眼。再加一對Balenciaga的長珍珠耳環，顯得雍容又貴氣。<br><br>而之之早一日現身機場時，雖然一身causal look，不過其實一樣行頭十足。穿了Valentino花花刺繡冷衫，配襯近期非常流行的牛仔闊褲，腳踩同一對Stella McCartney銀色高踭鞋，加埋一副造型必備的黑超，星味十足。手上就攞住名媛靚太最愛的Hermes手袋，雖然所用的Victoria II手袋相比Birkin同Kelly價錢親民不少，不過都要索價約4萬。<br><br>更多時尚新聞，即上： http://add.appledaily.com  </p></body></html>