<html><header><meta charset="utf-8"><title>隔牆有耳：唐唐：政改咪做迷途羔羊 - 李八方</title></header><body><h1>隔牆有耳：<br>唐唐：政改咪做迷途羔羊 - 李八方</h1><p>全國政協委員唐英年（唐唐）噚日特別喺微博po咗張羊相，同市民拜個早年，佢話羊呢種動物，從來都畀佢一種溫暖同可愛嘅感覺。之但係呢，特區嘅政改發展，前景顯然唔多樂觀，唐唐形容，覺得𠵱家展開嘅政改諮詢似「迷途羔羊」多啲，希望各方放下成見、尋求共識。至於羊年嘅香港經濟，佢認為外圍雖然波濤洶湧，但相信香港憑住祖國後盾，可以飛躍羚羊、踏浪而過。講到民生，佢當然最希望社會一片喜氣洋洋。<br>唐唐最後祝願市民總結今年發展時，可以「回眸一笑，洋洋得意」。咦，「回眸一笑」咪就係唐唐新馬馬名，英文名仲叫「No Regrets」，係咪好有意思呢？</p></body></html>