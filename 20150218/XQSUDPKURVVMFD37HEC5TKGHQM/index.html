<html><header><meta charset="utf-8"><title>求驗客手記︰「殺人王」助富力晉級</title></header><body><h1>求驗客手記︰<br>「殺人王」助富力晉級</h1><p>周二亞冠盃第三圈外圍賽，廣州RF（廣州富力）作客澳職嘅中岸水手，足智彩賽前喺球員「先發事件」嘅特別項目中，其中一人竟然係富力中場盧琳。呢個盧琳何許人？上個月場省港盃次回合，搞到港隊小將黃威斷腳嗰位，咪就係呢位仁兄囉！知佢茅，所以我求大俠就膽粗粗落注十蚊雞，買佢「被罰紅牌」，成九十倍咁多，中咗仲好過初一去𢭃利是，點知得個玩字。盧琳今場有入波，開出4.8倍嘅「入球」，助富力贏3:1晉級。</p><p>擸一千萬人仔獎金</p><p>富力呢場波真係踢得好落力，原來賽前班主話晉級會派一千萬人民幣獎金（約一千二百四十萬港元）。至於冇獎金嘅水手，士氣梗係低落，早早落後兩球，後衞祖舒亞路斯仲嫌輸唔夠，臨完場前整個烏龍球，雖然水手一分鐘後終於破蛋，但喺主場踢都輸到咁，夠晒肉酸啦！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>