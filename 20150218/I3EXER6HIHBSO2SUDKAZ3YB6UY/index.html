<html><header><meta charset="utf-8"><title>「德勤南天王」對下屬要求高</title></header><body><h1>「德勤南天王」對下屬要求高</h1><p>【本報訊】四大會計師樓之一的安永，上周曾爆出員工內訌風波，有稅務部員工登報聲討被主管壓榨，以示不滿。作為會計界一分子，亦為管理層的中國華南區主管合夥人黎嘉恩看在心裏，坦言「𠵱家有邊一行唔辛苦？」<br>黎嘉恩去年獲得擢升，負責掌管德勤整個華南地區的業務，行內有人稱他為「德勤南天王」，隸屬他的員工數目亦一下子變多。黎嘉恩坦言作為管理層必然對下屬有高要求，「你唔要求員工要求高係領導唔到人，因為人係有惰性，你要帶住啲人去正確方向」。<br></p><p>患罕見病　走路要柺杖 
</p><p>對下屬有要求的同時，亦都要懂得珍惜下屬。黎嘉恩認為要令員工能夠開心工作，做老闆的一定要處事公平及給予精神上的支持。但他亦承認辦公室內總會有不滿聲音，「就算做到公平，一樣會有負面聲音。你滿足唔到每一個人，無論你做每一樣嘢都有人講，做咗自己覺得應該要做嘅嘢就去做」。<br>雖然身為管理層，但黎嘉恩亦明白基層員工為何不時呻苦，「個個都覺得自己辛苦，𠵱個就係人性」。每當他的辦公室內有員工不滿，黎嘉恩亦會嘗試直接與員工溝通，以免升級至辦公室的危機。<br></p><p>談辛苦，黎嘉恩或者較其他人更有說服力。過去曾為令多間瀕死公司起死回生的他，卻是能醫不自醫。他四歲時被確診患上極罕見的脊椎骨骼發育不全症，全球僅七百多宗病例。全身骨頭較為脆弱，關節活動亦不靈活，以致他走路要拄着柺杖，起身坐低亦要有人幫助。不過他未有自怨自艾，反而看得更開，「好多人冇手冇腳，又好窮，咁咪仲辛苦。我肯定唔係最差嗰個，好多人差過我」。<br>■記者吳永強</p></body></html>