<html><header><meta charset="utf-8"><title>隔牆有耳：元秋大嚿今年齊「登陸」 - 李八方</title></header><body><h1>隔牆有耳：<br>元秋大嚿今年齊「登陸」 - 李八方</h1><p>送馬迎羊，立法會都有唔少羊仔同羊女，今年仲係「登陸（六）年」。其中一個係人民力量陳偉業，大嚿話同班中學同學，計劃個個月飯敍，逐一賀大家六十歲，佢話羊年梗係希望落實真普選同埋身體健康，同時亦會諗緊幾時可以退休？佢話本來幾年前就應該退，但家陣唔敢講住，一嚟要睇住個政治形勢，同時亦要顧住人力發展。同大嚿一樣，民建聯蔣麗芸都喺今年「登陸」；雖然屬羊嘅人今年犯太歲，但元秋話從來冇攝太歲呢個傳統，總之就百無禁忌。<br>反而後生嘅羊仔、今年卅六歲嘅民建聯何俊賢就好神心，由於佢媽媽好重視傳統，除咗幫佢擲聖杯，仲叫佢去南邊行一轉，而佢嘅願望則係少啲是非、安居樂業。</p></body></html>