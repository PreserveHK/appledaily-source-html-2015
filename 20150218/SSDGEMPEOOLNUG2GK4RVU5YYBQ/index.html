<html><header><meta charset="utf-8"><title>求驗客手記︰舒活終於做「校長」</title></header><body><h1>求驗客手記︰<br>舒活終於做「校長」</h1><p>阿士東維拉新領隊舒活（圖），禮拜一正式同傳媒見面，被提及喺熱刺教波時，曾經講過覺得自己似教學助理，舒活就好風趣回應：「哈哈，我𠵱家終於做校長嘞！」舒活上任後有三項任務，分別係改善球隊攻力（二十五場英超僅入十二球）、搵一個副領隊，同埋令球迷開心，佢仲話球迷畀錢入場睇波，梗係要回饋佢哋。另外，舒活喺教熱刺時成日着件深藍色龜背，維拉官方商店都有呢款衫賣，仲以特價二十九鎊（約三百五十港元）出售，希望刺激銷量。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>