<html><header><meta charset="utf-8"><title>隔牆有耳：大輝「年糕論」揶揄梁振英 - 李八方</title></header><body><h1>隔牆有耳：<br>大輝「年糕論」揶揄梁振英 - 李八方</h1><p>工業界立法會議員林大輝趁新春同傳媒食飯團年，席間特別攞住個年糕任影唔嬲。原來呢個年糕，暗藏寄語，大輝特別用此祝特首梁振英羊年唔好再「高高在上」，要多聽民意，咁樣佢嘅民望，咪自然「升高」囉。<br>大輝仲自爆心水特首候選人，就係現任行會成員李國章。佢話亞瑟王係人才，「質素高，做過大學校長，仲要係醫生，最緊要做過行會、局長同問責官員，屋企有錢唔會利益輸送，各方各面都好好」。大輝聲言自從唐唐落選後，「李國章呢個名一直在心中」，指政界唔少人都覺得李國章係適合人選。佢仲讚李國章搞dbc有商業經驗，資本主義社會需要呢種人做特首，因為香港係自由經濟，唔應該搞限奶令、港人港地咁多干預。</p></body></html>