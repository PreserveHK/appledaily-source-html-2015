<html><header><meta charset="utf-8"><title>鳩嗚乜乜乜：港英餘孽的味道</title></header><body><h1>鳩嗚乜乜乜：港英餘孽的味道</h1><p>今時今日承認係港英餘孽，確係不識時務，但費清不認不認還須認。（利申，費清中小學讀官校，之後又讀港大，深受殖民政府荼毒，冇得救㗎喇。）<br></p><p>#皇室婚禮指定蛋糕</p><p>噚日就嚐到久違了嘅味道，因為幫襯咗開業兩三日嘅The Royal Touch Bakery Caf𥌎。呢間係The Royal Touch首家品牌餐廳，創辦人Carolyn Robb曾擔任英國王儲查理斯王子及戴安娜王妃御廚超過十年。<br>費清最鍾意係手做皇室朱古力脆餅蛋糕（The Royal Chocolate Biscuit Cake，圖），賣一百八十蚊。威廉王子由細食到大，二○一一年與凱特大婚時仲指定做結婚蛋糕。睇外形似brownie，咬落去有消化餅、果仁、果肉，加埋濃濃朱古力味，應該配番杯Earl Grey。<br>喺海港城海運大廈呢間英式餐廳，食啖英式甜品，見到香港𠵱家變成咁，真係既懷念又感慨；當年我哋有肥彭細女，今日有特首次女。不解釋。<br><br>費清　＃要生計，也要生活 ＃毋忘初衷</p></body></html>