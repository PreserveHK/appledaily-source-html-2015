<html><header><meta charset="utf-8"><title>李逸朗同情齊昕　「佢一定壓力大」</title></header><body><h1>李逸朗同情齊昕　「佢一定壓力大」</h1><p>李逸朗前晚見完梁齊昕後，昨在紅磡接受本報訪問，他說：「第一次見面覺得佢幾特別，冇小姐脾氣。」問跟特首女傾甚麼？他說：「冇呀，最記得佢話拍戲之前要多啲排戲，估唔到佢咁努力，佢話睇咗劇本，我就得個大綱。」齊昕有否指爸爸給壓力阻拍戲？他說：「冇，提都冇提。」<br>對於齊昕左手傷勢疑似𠝹手，Don說：「唔知喎，據說之前佢有𠝹手，作為朋友唔希望佢自殘，我覺得佢一定壓力大，我經過《儍女》一役知網民可以講得好狠毒，佢得二十幾歲做每件事都成為焦點，俾人無情蹂躪，佢係好辛苦，所以希望佢堅強啲，屋企人冇得揀，希望大家對佢寬容啲。」會否約齊昕食飯增加了解？他說：「我都好怕壓力，現階段未必會。」怕傳緋聞或被指博宣傳？他無奈說：「呢啲我冇辦法，只想做好工作。」<br>採訪：溫敏芝、盧妹<br>攝影：陳慧安</p></body></html>