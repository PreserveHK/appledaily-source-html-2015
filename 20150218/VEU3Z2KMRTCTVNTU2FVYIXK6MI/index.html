<html><header><meta charset="utf-8"><title>西環集中營：羊年繼續火頭處處 - 季陶</title></header><body><h1>西環集中營：羊年繼續火頭處處 - 季陶</h1><p>馬年將盡，羊年來臨，季陶年初寫過馬年是「火藥庫」年，警方以催淚彈鎮壓佔領運動群眾的畫面震動全球。有商界中人對季陶說馬年算是「大步檻過」，但對羊年未敢樂觀，全因北京、某些左派人士，續以「先大亂、再大治」觀點去處理香港問題，等同繼續在羊年四處點火。<br>該商界中人直言，佔領運動發生前，內地強硬派、本地左派人士不斷提出對港政策要有「先大亂、再大治」的準備：即用強硬手段對付所有反對者，甚至大亂一場也在所不惜，只要全面「消滅」他們，香港就可「大治」。中央在過去一年，不論對佔領、對政改，也貫徹這種先大亂、之後就會大治的想法，但出來的結果卻是亂局不止，大治卻始終未見。<br>踏入馬年，該商界人士稱，北京強硬派仍主導對港政策，可是亂完之後未見大治，「佢哋只有繼續製造亂局，挑動港獨、攻擊港大，就係要不斷畀佢哋有借口去打（反對派），只要一日未打完，就可以掩飾點解大亂後冇大治」，所以他估計羊年會繼續「打到飛起」，「如果北京冇人扭軚，政改可以話死梗！之後各種抗爭只會更多更激，梁振英再係咁打，到最後必定爆煲」。<br>雖然來年政治局勢不容樂觀，但他笑言香港是一塊福地，除了有運，也相信中央最高層有智慧，「希望佢哋明白，畀香港人民主，先係消除港獨最有效方法」。季陶也向大家拜過早年，祝事事順境，年初五再見。<br>周一至周五刊出<br>季陶</p></body></html>