<html><header><meta charset="utf-8"><title>高版糖妹舊愛轟橫刀奪愛何浩文係第三者？</title></header><body><h1>高版糖妹舊愛轟橫刀奪愛<br>何浩文係第三者？</h1><p>鴨王何浩文（Dominic）跟糖妹分手兩年，最近被踢爆跟新歡「高版糖妹」唐紫瓊（Candy）蜜遊台灣，有圖為證，Dominic仍矢口否認，昨日本報聯絡到「高版糖妹」Candy前男友Daren，Dominic被指是破壞Daren和Candy關係的第三者，Daren接受電話訪問說：「我只可以話我唔想接受，我都要必須接受。」</p><p>遊台期間未分手</p><p>Daren指Dominic和Candy到台灣蜜遊期間，跟Candy仍未分手，關係糾纏不清，Daren曾發現早前二人外出約會，不過Candy死口不認，他說：「我有發現過，因為我已經兩次有朋友，喺荃灣見過佢哋，朋友同我講佢哋食飯，表現好親暱咁，拎晒袋扶晒咁，之前我有見到佢哋有傳訊息，我有問佢：『係咪好friend？』佢話唔係，我就冇理，跟住佢哋一齊出去食飯，我有問Candy，佢話冇出過去，我話朋友見到你，佢話冇出過，我都冇辦法。」結果Daren最後看到報道Dominic和Candy台灣蜜遊，才如夢初醒。<br>Daren表示心情開始平復，他說：「我知道佢（Candy）鍾意嘅嘢佢會去做，佢開心我OK，反正我唔可以做到啲乜嘢咁，我唔會覺得俾人呃，感情就係咁。」不過，有讀者報料反指是模特兒Daren博出位，他說：「我唔係，呢樣嘢最主要起因唔係因為我，我搞出來就話係因為我，呢件事我都係唔開心角色，我都唔想人話Candy係博出位，我都知Candy心情會係好差。」Dominic被指是第三者，他透過短訊回覆：「唔係事實唔回應。」<br>採訪：非非、皓騫</p></body></html>