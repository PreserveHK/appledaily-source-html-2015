<html><header><meta charset="utf-8"><title>被指靜靜雞探班獻殷勤陳凱琳：嘉穎係好男仔</title></header><body><h1>被指靜靜雞探班獻殷勤<br>陳凱琳：嘉穎係好男仔</h1><p>富家女港姐陳凱琳（Grace）因主動上門借碟被指跟鄭嘉穎爆「父女戀」，事後例牌否認，不過女方表明不介意年齡差距，最緊要是有感覺，有溝通，至於鑽石王老五鄭嘉穎對這段情都有保留發展的空間。<br>上月中陳凱琳與鄭嘉穎被安排飛到荷蘭為新劇拍外景，果然拍拖消息不絕於耳，在拍外景期間，Grace被指離群玩獨立，口口聲聲要返房背稿，其實靜靜雞去探班，又有意無意等鄭嘉穎收工，主動大獻殷勤，令幕後工作人員亦大感好奇。</p><p>住單人房保私隱</p><p>昨日陳凱琳在尖東香格里拉酒店出席港姐活動，被追問在荷蘭拍外景時，「父女戀」緋聞再升溫，她說：「我諗好多人對呢種新聞有興趣，我哋兩個都係朋友，唔使諗咁多嘅。我同佢認識，覺得佢係個幾好嘅男仔，我好尊重佢工作態度，對人態度都幾好。」Grace被問到是不是揀選單人房方便約會？她說：「我覺得要有私隱，我之前去橫店都係自己一個人一間房，呢個係我自己嘅習慣，唔想朝早起身阻到人同埋嘈到人。」至於被拍到等鄭嘉穎才入閘，她解釋說：「其實我哋係一班人，要影到我哋兩個都有辦法。」<br></p><p>另一個緋聞女神蔡思貝被問到緋聞男友周志文因媾女被無綫炒魷一事，她說：「我有睇報道，呢啲係其他人嘅事，呢啲跟隨公司安排，如果係真都需要時間去沉澱吓。」雖然當日拖手互餵糖水，蔡思貝否認周志文曾經追她，她說：「我覺得冇，係朋友。」至於好友Grace的緋聞，她不欲多談，她表示Grace跟大夥兒關係好好，一齊出去食嘢。但是，據報道指Grace多次拒絕同行，玩失蹤。<br>撰文：非非</p></body></html>