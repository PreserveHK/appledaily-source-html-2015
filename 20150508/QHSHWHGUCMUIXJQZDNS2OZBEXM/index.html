<html><header><meta charset="utf-8"><title>新鮮娛片頭：梅姨新片Rock出溫情</title></header><body><h1>新鮮娛片頭：梅姨新片Rock出溫情</h1><p>金像影后梅麗史翠普（Meryl Streep）又有新作喇，喺新片《Ricki and the Flash》入面，梅姨扮演Rock友歌手Ricki，佢個造型好正，個頭鬢晒辮、畫黑眼線、成身黑色皮衫褲，仲有紋身，真係年輕咗唔少。呢套戲除咗可以聽梅姨唱歌之外，喺戲中扮佢嗰囡囡Julie嘅女星Mamie Gummer其實真係佢嗰女！</p><p>故事係講梅姨離開屋企去玩音樂，好少同囝囡溝通，到囡囡因婚事告吹而崩潰，梅姨就回家支持阿囡，希望補償錯失咗嘅相處時間。梅姨嘅角色性格鬼馬率真，預告片中仲有佢只係圍住浴巾嘅鏡頭。睇嚟梅姨又會再憑呢部電影衝奧斯卡。<br>撰文：多雪花</p></body></html>