<html><header><meta charset="utf-8"><title>陳妍希搵楊丞琳陪嫁定情物「兔子」作佈置</title></header><body><h1>陳妍希搵楊丞琳陪嫁<br>定情物「兔子」作佈置</h1><p>現年32歲嘅陳妍希同28歲陳曉拍《神雕俠侶》擦出愛火，喺今年8月爆出姊弟戀，男方前排仲喺巴黎塞納河畔求婚成功，陳妍希日前接受台灣《蘋果日報》專訪，提起男友及求婚一事，佢即刻露出甜蜜笑容。佢坦言暫時未定婚期，不過就表示喜歡夏天同海邊，亦準備將佢同男友嘅定情物——兔子公仔加入婚禮當中，妍希仲笑言：「大家戴兔耳朵進場好了！」又透露暫定會搵楊丞琳（Rainie）做伴娘。<br><br>陳妍希更表示佢哋未見過雙方父母，就直接訂終身，佢同陳曉現時忙於工作，不過會抽時間安排與長輩見面，又指：「遇到了就是遇到，我們算是從朋友相處開始，所以沒有哪個時刻突然喜歡上對方。」</p></body></html>