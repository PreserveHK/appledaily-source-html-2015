<html><header><meta charset="utf-8"><title>沙田友打散工全職拉票</title></header><body><h1>沙田友打散工全職拉票</h1><p>黎梓恩今年23歲，土生土長沙田友，由幼稚園到大專都離不開沙田，本屆在自己居住的王屋選區出選，險勝自回歸後一直連任的自由黨梁志偉175票。他憶述，當晚十分緊張，「當然想贏，但打定輸數」，待選舉結果出爐，睡不到兩小時就爬起床來謝票，昨訪問時仍未完全「回魂」。<br>畢業於浸會大學國際書院心理學副學士，黎梓恩自言向來有志從政，只是不知從何投身。與好友黃學禮同樣，傘運後決心參選，「成日話自己香港自己救，如果自己社區都唔了解，點救香港？」於是他朝操晚練勤於擺街站，收入全靠打三行散工為生，「我使費唔多，一星期做兩三日就夠晒用」。提名表上，他在職業一欄填上「全職社區主任」明志，「萬一輸咗都會繼續做，可能形式唔同，例如做議員助理，四年後就再選過」。</p><p>擺街站遭長者罵「佔中廢青」</p><p>王屋選區由數個私人屋苑組成，包括威爾斯親王醫院宿舍範圍，本屆投票率極高，達47.73%，「富豪花園有1,900戶，就有1,900人出咗來投票。反應咁熱烈係係意料之外」。<br>黎梓恩說，年初起擺街站至今，大部份時間無人理會，但原來沉默的一群已被其誠意打動，「街坊個個忙返工、仲要開OT，好正常」。更有長者每次遇上都責罵他，「『佔中廢青以為瞓吓街就選到』，鬧足五分鐘」。</p><p>「冇人識其實係優勢」</p><p>當選前，他未受注目，只接受過電話訪問，「冇人識其實係優勢，選民唔會預設立場，少啲被攻擊」。他說，理念與政治取態固然重要，但作為區議員首要是做好地區工作，「濕碎嘢都要有人做㗎，自己擺街站成日被蚊咬，就知道滅蚊幾重要！同老人家傾得多，就一定知道佢哋上落樓梯唔方便，需要加建電梯。啲人成日話要含淚投票，就係因為就算理念一致，冇地區工作都係唔得」。<br>黎梓恩表示，任內會盡量令議會透明，「好似一區一億元撥款，其實好多人唔知用咗去邊」，認為只要讓事實呈現在居民面前，驟耳聽再「離地」的議題也必定會受重視，明白政治與民生是分不開的，「唔好低估選民」。<br>■記者朱雋穎</p></body></html>