<html><header><meta charset="utf-8"><title>隔牆有耳：《喜氣洋洋》熱播小鳳姐︰曳曳 - 李八方</title></header><body><h1>隔牆有耳：《喜氣洋洋》熱播<br>小鳳姐︰曳曳 - 李八方</h1><p>金曲嘅威力，真係歷數十年而不衰！睇吓徐小鳳（圖）嘅《喜氣洋洋》呢幾日嘅熱播程度就知，事關網民連續兩晚分別去到鍾樹根同葛珮帆辦事處出面，大唱小鳳姐首本名曲《喜氣洋洋》，慶祝葛、根區選連任失敗。<br>正當大家噚晚喺馬鞍山「熱烈地彈琴熱烈地唱」嘅時候，浸大新聞系高級講師呂秉權就喺又一村嘅超市，巧遇戴黑超披肩紗嘅小鳳姐真人。<br>咁難得撞到，做咗記者咁多年嘅呂秉權梗係唔放過機會，即刻問佢點睇《喜氣洋洋》變成贈興歌？小鳳姐就話，自己啱啱返香港，無留意區選，對於播歌覺得心情複雜，希望「俾人播」嗰個（即鍾樹根同葛珮帆）唔好嬲咗佢咁話。<br>嚟到呢度本以為end topic，點知呂秉權同八方講，小鳳姐居然主動提起上次劉江華都俾人播《喜氣洋洋》，話啲人真係曳曳喎。</p></body></html>