<html><header><meta charset="utf-8"><title>【選民真心話】叫Tree Gun惡補中英文　鼠王芬係時候找數</title></header><body><h1>【選民真心話】<br>叫Tree Gun惡補中英文　鼠王芬係時候找數</h1><p>今屆區議會選舉落幕啦，最矚目嘅政治明星，贏出嘅機會就梗係大啲，不過都唔係必然！好似鼠王芬同Tree Gun BB，下場就差天拱地啦，一勝一負！由1994年已擔任柴灣漁灣選區區議員嘅鍾樹根只得1,829票(1991年開始擔任東區區議員) ，不敵2,017票嘅獨立候選人徐子見；而有8年地區經驗嘅鼠王芬，喺黃埔東選區只係以300幾票之微，險勝24歲青年新政靚女游蕙幀！<br><br>唔知佢哋嗰區嘅市民，有咩情深說話想同Treegun BB同鼠王芬講呢？</p><p>給Treegun BB的話：<br><br>李先生：一個浪去到高峰時就要落！佢喺立法會嘅表現，你哋覺得點？大家心照咪算<br><br>陳先生：輸咗都幾好，反正佢喺呢度都沒咩印象，對佢都冇咩好感<br><br>李先生：佢得閒可以讀多啲書<br><br>陳先生：進修吓啦，其實唔止英文，中文都要啦</p><p>給鼠王芬的話：<br><br>鄭先生：年年都係建制派做，我認為換人好啲，她都差啲輸，差300幾票<br><br>陳先生：我昨日同佢講，希望嗰度留一個車位，畀人安全過馬路，佢話：「啊，我哋會反映啦(苦笑)……」可能佢工作忙啦，又區議員，又立法會，雙重身份<br><br>伍太：冇咩留意佢，佢做咗咩我都唔知道<br><br>李先生：要做到佢所講嘅嘢啦，唔好得個講字</p></body></html>