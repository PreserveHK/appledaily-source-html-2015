<html><header><meta charset="utf-8"><title>體壇拾趣︰票王占士要唞兩周</title></header><body><h1>體壇拾趣︰<br>票王占士要唞兩周<br></h1><p>勒邦占士（圖）呢排都算多災多難，周二30歲生日，自己又因膝傷缺陣，騎士官網周四就宣佈，大帝經過多項檢查下，發現膝部拉傷外，腰背亦都有肌肉過緊情況，為咗安全計需要休戰兩星期。騎士1月中仲要連續5場作客西岸，對住勇士、快艇等勁旅，冇大帝就真係難捱。好彩大帝都有好消息，NBA公佈明星賽第2輪投票，佢繼續成為票王，勇士後衞史堤芬居里繼續排第2，兩岸正選5人名單不變，塘鵝嘅安東尼戴維斯同巫師嘅禾爾好大機會首當選。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>