<html><header><meta charset="utf-8"><title>英超速遞：楊格受傷雲帥頭痕</title></header><body><h1>英超速遞：<br>楊格受傷雲帥頭痕</h1><p>紅魔又失分，繼早前英超作客悶和熱刺之後，元旦日作客亦只能1:1逼和史篤城。今季由摩納哥借入曼聯嘅射手法卡奧，今場又有進賬，近4場英超入咗2球，狀態唔錯，不過紅魔就話仲要睇定啲先，似乎唔急住買斷呢名哥倫比亞箭頭，可能去到4月先決定係咪作出正式收購。<br>另外，近期重獲紅魔正選位置嘅翼鋒艾舒利楊格（右），喺對史篤城場波踢到75分鐘被調離場，領隊雲高爾接受球會官網訪問表示楊格傷勢唔輕，話佢至少要休息幾個禮拜。曼聯另一名翼衞路爾斯華倫西亞，周日對熱刺嗰陣受傷，仲未知要唞幾耐，𠵱家冇埋楊格，睇嚟教頭雲高爾又有排頭痕喇。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>