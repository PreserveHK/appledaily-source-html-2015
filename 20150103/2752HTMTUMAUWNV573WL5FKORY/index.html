<html><header><meta charset="utf-8"><title>英足盃大勢：李城趁勇拆爛紐 - 咖喱</title></header><body><h1>英足盃大勢：<br>李城趁勇拆爛紐 - 咖喱</h1><p>部份英超球隊馬不停蹄，剛於周四踢完一輪聯賽後，周末就出戰英足盃第3圈，其中李斯特城迎紐卡素。李城近兩仗不敗，甘比亞素及荷西烏路亞上場聯賽都沒有踢足，料為今場留力，所以看好李城可在主場贏波。主隊讓平/半，宜捧上盤。</p><p>雖然李城仍排英超榜尾，但最近成績好轉，先作客以1:0力挫侯城，兩日前作客晏菲路，更在落後兩球之下，以2:2逼和利物浦，相信大大激勵士氣。陣容上，李城領隊皮亞臣在上仗對紅軍作出輪換，紐根特、荷西烏路亞及甘比亞素3大主將都先列後備，沒有踢足全場，相信有足夠的體能應付今場比賽；而左閘高捷斯基亦停賽期滿復出。另一邊廂，紐卡素尚未覓得新帥，中堅高洛仙尼又不願接手，暫由助教卡華頂上。周四，卡華帶領紐卡素迎戰般尼，竟遭3:3逼和，而且紐記的傷兵一大籮，前鋒柏比斯施斯則繼續停賽，無論球隊士氣及軍容上都未如理想。</p><p>博天鵝大炒夠「燦」爛</p><p>同日另一場英足盃賽事，「天鵝」史雲斯作客英乙的燦美爾（球賽編號：星期六18；now621、635及668台今日11:00pm直播），一於捧史雲斯[-1]「客勝」。兩軍相差3級聯賽，而且燦美爾在英乙的表現亦不好，飽受降班威脅，就算今場史雲斯派查美爾、積富頓及巴菲迪比高美斯等副選出戰，亦足以輕取對手。至於英甲的巴拉福特作客米禾爾，就看好兩連勝的巴軍有力越級挑戰，宜捧巴拉福特[+1]「客勝」。<br>賽制：若和波則需重賽，重賽再和就加時，仍打成平手便互射12碼分勝負。<br>文：咖喱</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>