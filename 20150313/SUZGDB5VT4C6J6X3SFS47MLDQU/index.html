<html><header><meta charset="utf-8"><title>八方人物：舊衫任換新衫　時裝店殺出血路</title></header><body><h1>八方人物：<br>舊衫任換新衫　時裝店殺出血路</h1><p>為了圓創業夢，你可以去到幾盡？蔣彼得（Peter）賣過手機配件，也做過護膚品批發，屢敗屢戰，每次儲夠本錢便辭職實踐新念頭，「就係鍾意自己搞生意」。前年他看準港男港女愛購物，「十個有十個都試過買完啲衫唔啱着，或者好快着厭」，遂創立「轉LOOK」概念店，廉價賣衫之餘，更提供三個月無條件任換服務，就算衣服破損也照換，如此豪氣換來月蝕一萬。倒貼年半，他「硬頸」堅持到底。最近衍生姊妹品牌「換LOOK」二手店，終於轉虧為盈。<br>「轉LOOK」的任換概念相當大膽，只要選購店內任何一件衣服，三個月內無限次任換其他衣服，希望減少浪費。即使衣服穿過、甚至有破損和明顯污迹，照樣可換新衫，「唔想客人有包袱，放心買、放心換，肯定換到件鍾意嘅」。若然看中的衣服沒有全新貨，更可預訂，五天便到貨。</p><p>月蝕逾萬曾想放棄</p><p>對客人來說「抵到爛」，卻是盤「點睇都蝕本」的生意。Peter坦言幾乎所有朋友潑冷水，「話你條橋唔得，賺唔到錢」。但他深信創業需要衝動和勇氣，力排眾議，打本三萬元在旺角好景商業中心十六樓租用蚊型單位，配合網上宣傳，開始第N次嘗試，「冇嘢係冇可能，唔試過又點知？」<br>事實勝於雄辯，單靠任換確實行不通。「轉LOOK」開業一年多仍未達收支平衝，最嚴重的月份甚至蝕本逾萬元，Peter不諱言已到放棄邊緣，「始終都要食飯」，但他自覺過去試過太多次失敗，不想重蹈覆轍，加上生意漸上軌道，越來越多人留意，決定咬緊牙關撐下去。<br>「最初賣九十八蚊一件衫，有啲客話旺中（旺角中心）好近，人哋又多款又平，你呢度唔就腳，好難做」。他從善如流，春夏衣服劈價至四十八元，秋冬裝則售九十六元，任換期限更延長至三個月，生意漸見起色。</p><p>闢二手區轉虧為盈</p><p>賣得多當然換得多，約半數客人會回頭換衫，且多數選擇新衫，店內舊衫越積越多，「個舖得百幾呎，係咁積落去都唔係辦法」；加上不少客人反映家中「冷宮」積存不少失寵舊衫，啟發Peter在店內闢出角落，以極低價出售客人捐贈或換回的二手衫，例如一條短牛仔褲只售十八元，但不設任換，「畀客人多個選擇，唔介意着舊衫嘅，可以搵到平嘢」。<br>二手區只運作兩個多月，已令「轉LOOK」轉虧為盈。Peter不放過機會，去年底公開邀請有意創業人士加盟，開設姊妹店「換LOOK」，主力接收客人的二手衫，並回贈現金券，讓他們揀選店內其他二手衫、新衫及飾物。<br>首間分店設於好景十五樓，位於觀塘開源道的第二分店則於月中開幕，目標於今年內開設五間分店，擴展至屯門、元朗等地區。他自言資金有限，亦明白年輕人創業難，往往被高昂租金打沉，希望透過加盟方式幫後來者一把，「有固定客群，唔使由零開始」。<br>■記者袁樂婷</p></body></html>