<html><header><meta charset="utf-8"><title>中環在線：84歲畢菲特登耆英CEO榜No.3 - 李華華</title></header><body><h1>中環在線：84歲畢菲特<br>登耆英CEO榜No.3 - 李華華</h1><p>呢個世界乜鬼排名都有。美國糖果商Tootsie Roll主席兼行政總裁（CEO）Melvin Gordon本周二因病逝世，享年九十五歲。佢係標普500指數成份股中，少數年過八十嘅CEO。佢過身後，股神畢菲特就以八十四歲高齡，升上美國耆英CEO榜三甲。<br>標普500指數成份股中，CEO年紀最大嘅係汽車零售商Sonic Automotive嘅Bruton Smith，現年八十七歲；保險公司Citizens嘅Harold Riley八十六歲，排第二；畢菲特排第三，不過論名氣，股神當然最出名啦！<br>其實大部份耆英CEO都係公司創辦人，所以做到八十歲都唔出奇；而且冇番咁上下年資，點可以做到CEO？根據招聘公司Spencer Stuart數據，標普500指數成分股嘅CEO，舊年平均年齡係接近五十七歲㗎。</p></body></html>