<html><header><meta charset="utf-8"><title>新城國語力勢成大贏家G.E.M.孖馮允謙夜遊</title></header><body><h1>新城國語力勢成大贏家<br>G.E.M.孖馮允謙夜遊</h1><p>【爆相爆片】鄧紫棋（G.E.M.）跟台灣歌手林宥嘉分手後，今年2月與巨聲幫馮允謙同遊中環歐陸嘉年華爆緋聞，昨日讀者劉先生透過「爆相爆片」報料，指前晚9時目擊G.E.M.孖馮允謙漫遊銅鑼灣，兩人急步而行好快消失影蹤。繼2月同遊中環，前晚又孖咇行銅鑼灣，未知是否共墮愛河？<br>雖然讀者提供的短片，未能清楚看到G.E.M.的樣子，不過G.E.M.前日在微博貼食早餐相，所穿的灰色背心跟髮型，跟爆片的女仔一模一樣，對面還有一份早餐，不知是否跟馮允謙共進早餐呢！記者向G.E.M.求證，其所屬唱片公司回覆：「搵唔到佢，公司唔會控制佢同乜朋友出去。」問馮允謙是否跟G.E.M.拍拖？他昨回應：「只係一班朋友食飯，因為其他人遲到，我哋會合咗先。」</p><p>獨攬四獎</p><p>此外，新城「國語力頒獎禮2015」將於明晚假灣仔會展舉行，據本報收到可靠消息，新城愛將G.E.M.獨攬四個獎成為大贏家，去年尾在新城「勁爆樂壇頒獎禮」上，雖然沒新歌都可以擸四個獎的G.E.M.，明晚再下一城繼續領風騷，果然獲得新城的特別厚愛。<br>至於其他獎項方面，周柏豪、連詩雅、李逸朗、林曉培、糖妹等都有獎，謝安琪（Kay）雖然有國語歌《跟著眼淚轉彎》角逐，但Kay因不出席所以冇獎，經理人夏森美接受電話訪問承認：「Kay雖然喺香港，但忙籌備演唱會同國語碟錄音，同埋只派咗一隻歌，雖然成績好好，不過唔去冇獎冇所謂，唔會影響合作，8月30日做新城台慶，檔期啱一定會支持。」<br>採訪：皓騫<br>攝影：沈健程</p></body></html>