<html><header><meta charset="utf-8"><title>網民有嘢問陶傑拆解廁紙的秘密</title></header><body><h1>網民有嘢問<br>陶傑拆解廁紙的秘密</h1><p>才子陶傑昨日到《蘋果》透過facebook與網民直接對話，不少「高登仔」都視陶傑為偶像，大讚其抽水功力深厚，陶傑又點睇高登仔呢？<br><br>才子大讚高登仔第一反應好快，第二好有幽默感，第三好勤力。他舉例自己寫文章時有提到歷史事件，高登網民都會馬上找出原始材料，齊齊在網上討論。<br><br>陶傑大讚這一類高登仔善用互聯網，自己和其他網都能因此加深討論，增加知識，「好過係咁話太平洋都俾你抽乾啦，或者一個笑臉」，他形容網民善用討論區可以講真話，即使夾雜粗口或者時有人身攻擊，只要大方向是學習知識就可以。<br> <br>有網民則大讚陶傑模仿首富李嘉誠非常神似，即場表演以潮洲口音的廣東話說：「我覺得睇報紙，都係睇蘋果比較公道啲。」他笑說每個人說話皆有其方程式，自己聽覺好，注意到別人說話的細節。<br><br>對於有讀者詢問陶傑如何分配時間，他指「唔上網睇鹹嘢、唔打Online game（線上遊戲）、 唔打麻雀同唔唱K，就會有好多時間」。他又補充指，雖然上述事項可以不做，但「唔可以唔儲錢去日本」，認為日本為東方文化精粹，到日本旅遊「就好似坐監要放風咁」，感受寧靜及清新的空氣。 <br><br>不少內地人現時亦愛到日本旅遊，陶傑指日本政府對控制中國遊人亦有其辦法，「公開去下靖國神社，就有兩三個月空窗期」，港人可趁此機會，避開內地旅客遊日人潮。</p></body></html>