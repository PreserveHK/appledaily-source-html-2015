<html><header><meta charset="utf-8"><title>異動空間：網購隱形發達股 - 魏力</title></header><body><h1>異動空間：網購隱形發達股 - 魏力</h1><p>京東、天貓、淘寶引爆中國網購狂潮，去年網購包裹數量110億件，按年增長兩成，衍生出30億個瓦楞紙盒需求，紙業分析多認為，隨着落後產能進一步淘汰，未來數年瓦楞紙將供不應求，價格大升之餘，這朝陽行業的估值將大為提升，瓦楞紙製造專家合豐集團（2320）食正條水，悶聲發大財指日可待！<br>其實買合豐係叫緊三飛：業績爆升、賣資產掘金、賣殼潛力，隨便開一瓣股價都可漲一倍。而市賬率0.49倍，相當於1蚊資產，現價5毫有找，大時代竟仍有如此寶藏，手快有手慢冇。合豐最值錢係廠房，內地共六間廠，四間生產瓦楞紙，另外兩間造箱板紙。去年賣走一間瓦楞紙廠，即賺4.38億銀，剩餘五間廠每間當4億銀計合共廿億銀，最新市值8億，足足打四折，北水識貨遲早掃番上合理價，戰友點都應有貨在手。諗遠少少，大陸物流商如順豐、圓通、中通快遞、菜鳥物流，每年用數以億個瓦楞紙盒，何不將整間公司買回來搞個一條龍服務？以上述企業老闆嘅財力，幾億銀買個殼非難事，合豐如與是但一間扯上關係，股價就爆上宇宙！趁剛由50日線向上突破，仲唔上車等幾時？<br><br>魏力<br> http://www.facebook.com/2012jason </p></body></html>