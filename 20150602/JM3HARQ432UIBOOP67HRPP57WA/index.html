<html><header><meta charset="utf-8"><title>隔牆有耳：警發短訊鼓勵佔中前線 - 李八方</title></header><body><h1>隔牆有耳：<br>警發短訊鼓勵佔中前線 - 李八方</h1><p>梁美芬議員早前變身慈母嘅慈母，關心啲後生警察，只得中學畢業又要身懷槍械，遇到示威者挑釁容乜易失控呀！佢應該可以放心喇，保安局畀立法會嘅文件話警隊都好關注警員心理質素同情緒控制，新入職嘅仲會有警務心理和壓力管理嘅課程㖭。<br>文件仲話舊年處理佔領行動時，警隊職員關係課和心理服務課人員，會向警員發出各類鼓勵訊息，又會囑咐佢哋好好照顧自己同埋調節情緒，仲會派人去聽前線人員訴心聲。佔領之後，又搞咗165個正向工作坊，等要做佔領嘅7,000幾個同事，可以正面處理情緒問題和建立團隊精神。八方個人認為呢，播番前處長曾偉雄嗰句「你哋冇做錯！」就得啦！</p></body></html>