<html><header><meta charset="utf-8"><title>隔牆有耳：Tanya做model着本土裙 - 李八方</title></header><body><h1>隔牆有耳：<br>Tanya做model着本土裙 - 李八方</h1><p>公民黨陳淑莊嘅骨架甚有模特兒嘅味道，先後已為過唔少本地設計師披上本土出品，為再次支持本地設計師，Tanya上周六參加咗一個宣傳本地時裝設計師作品嘅活動，穿上其中一個設計師梁嘉健（Kenax）嘅作品。如果條裙真係攞出街賣，售價折實約1,200蚊。<br>一身紅色背心連身裙再次突出Tanya嘅身材。Tanya大讚條連身裙cutting靚，仲有袋放晒佢所有手機、手巾仔同紙巾。唔好以為呢個客串model好輕鬆，唔講唔知，呢條裙係秋冬裝，布料相當厚身，呢排天氣都幾熱，搞到怕熱嘅Tanya大汗叠細汗，好彩個妝未溶，仲可以同設計師影相見人。</p></body></html>