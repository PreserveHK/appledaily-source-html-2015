<html><header><meta charset="utf-8"><title>影婚照做埋旅遊大使杏兒月尾派喜餅密密賺</title></header><body><h1>影婚照做埋旅遊大使<br>杏兒月尾派喜餅密密賺</h1><p>胡杏兒和未婚夫Philip Lee下月28日在沙頭角祠堂拜堂，之後在香港Ritz-Carlton擺酒宴客，今年9月一對準新人秘密飛往比利時影婚紗相。杏兒昨日單拖飛到北京領取由比利時駐華大使館頒發的「比利時法蘭德斯旅遊大使」委任證書，嘉許她到當地拍攝婚紗照宣傳當地旅遊點給中國遊客。<br>杏兒的比利時婚照和影片由《時尚新娘》雜誌負責攝製，而她則準備了7至8套自家婚紗店特別訂製的The blessing collection婚紗系列，穿上自家製婚紗順便為自己婚紗店宣傳。據知杏兒今次到比利時多個景點拍攝婚照，之後她在生日派對當日的凌晨時分，透過《時尚新娘》宣佈婚訊和發佈獨家婚照，事後杏兒可以獲取一份可觀的酬勞。</p><p>一穿婚紗即淚崩</p><p>另外，早前表示要在天津趕拍劇的杏兒，將會在月尾回港出席一個嫁女餅的活動，相信杏兒又成功爭取餅店的贊助，為豪華婚禮減省不少開支之餘，結婚還可以賺番一筆，認真是精打細算，Philip Lee娶得如此精算的老婆，隨時可以大富大貴。<br>杏兒之前在香港接受訪問時，隻字不提，但昨日她卻在北京大談影婚照時的感觸之情，她憶述當日披上第一襲婚紗拍照時曾一度感觸落淚，她說：「雖然之前拍戲、影雜誌都有着過婚紗，但今次真係為自己嘅婚紗相而影，真係忍唔住喊，但我嘅未來老公睇住我喊，都唔過嚟呵番我，因為佢知道佢行過嚟，我仲喊得犀利，驚我個妝溶晒；同埋我覺得佢都ＯＫ，佢唔係成日影相，但又唔係好緊張，都有啲潛質！」<br>採訪：非非</p></body></html>