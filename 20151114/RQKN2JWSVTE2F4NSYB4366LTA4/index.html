<html><header><meta charset="utf-8"><title>【食咗先講】Häagen-Dazs新口味　70%黑朱古力x焦糖杏仁</title></header><body><h1>【食咗先講】Häagen-Dazs新口味　70%黑朱古力x焦糖杏仁</h1><p>雖然呢幾日涼咗少少，但食雪糕呢個動作，一年四季都做得嘅。相隔四個幾月，Häagen-Dazs繼「皇室奶茶」味後，又推出全新口味「黑朱古力杏仁」。以百分百忌廉、法國牛奶、蛋黃及人手揀嘅可可豆製成嘅70%黑朱古力雪糕，加入咗朱古力碎及焦糖杏仁。雪糕冇苦澀味，反而甜味較重。試食後認為黑朱古力味可以再濃啲，加多少少苦澀味都唔錯。不過，最吸引都係焦糖杏仁粒，香脆有嚼頭。不過今次呢款新口味冇出的骰版，暫時得家庭裝，惟有眾樂樂，同老友開心share喇！<br><br>記者︰黃依情<br>攝影︰許先煜</p></body></html>