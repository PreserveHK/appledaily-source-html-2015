<html><header><meta charset="utf-8"><title>陳家瑛學足大劉阿徐爆康堤一年收一鑽</title></header><body><h1>陳家瑛學足大劉<br>阿徐爆康堤一年收一鑽</h1><p>富商劉鑾雄近日連環出擊，先後以2.2億港元買了一顆重16.08卡、被鑑定為Fancy Vivid Pink的粉紅鑽石，及以4,860萬瑞士法郎（約3.7億港元）投得一顆重達12.03卡的罕有藍鑽石，兩顆珍貴鑽石均以甘比（陳凱韻）女兒Josephine命名為「The Sweet Josephine」及「The Blue Moon of Josephine」，年僅7歲的Josephine財產估計有12.61億，羨煞旁人。</p><p>甘比臨時缺席</p><p>甘比昨日原答應出席在中環置地廣場舉行的FENDI重開一周年派對，但因事臨時缺席，甘比好友徐濠縈、黃偉文、邢嘉倩、鍾浠文、王敏德（Michael）和太太馬詩慧（Janet）等均有到場。對於大劉豪送億元巨鑽畀囡囡Josephine，阿徐直言不感意外：「唔係第一次，劉生投資咁叻，呢個係投資嚟，佢好錫Josephine，咪用佢名落去囉。」問有沒有送鑽石畀自己女兒康堤（Constance）？她說：「我哋冇，但Eason經理人陳家瑛每年都會送一粒鑽石畀阿女，我都可以叫『Star of Constance』或『Star of 包包』，我哋所有嘢都留畀佢，就算袋、鏈、真假嘢都留畀佢。」<br></p><p>馬詩慧透露細女王曼喜將先返波士頓繼續升學，她解釋：「唔想佢嘥時間，有job咪由波士頓飛過去。我覺得佢太遲入行，好多女仔15、6歲就出嚟行騷，呢行好睇運氣，大把又靚、身材又好嘅女仔，而且New York較複雜。」問Michael有沒有送鑽石𠱁囡囡？他有點尷尬說：「暫時未有，等我成功咗一定會，𠵱家送啲新科技嘢。」Janet笑說：「我都未有，邊輪到佢哋？咁細細粒珠寶都有嘅。」<br></p><p>此外，剛坐完月的曾昭怡透露女兒英文名叫Madison，她說：「𠵱家餵人奶，囡囡唔難湊，最難係叫佢起身食奶，因為太爛瞓。」<br>採訪：張俊銘<br>攝影：陳慧安</p></body></html>