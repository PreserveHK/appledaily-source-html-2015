<html><header><meta charset="utf-8"><title>Hazel打拳怕破相</title></header><body><h1>Hazel打拳怕破相</h1><p>周秀娜師妹、現年28歲的唐紫睿（Hazel）近日接拍了電盈旗下ViuTV的真人騷，以跟鄧穎芝等打MMA擂台作號召，預計明年播出。Hazel日前到一間位於觀塘的拳館練習，她表示已練了兩個多月巴西柔術，身體各部份都已經受過傷，背部更留有疤痕，她說：「都驚破相㗎，不過唔練多啲又驚唔夠人打，都想做好件事。同埋唔想啲人講起『Hazel，嗰個𡃁模』，之後就冇其他形容詞嘞。我唔想，想有多啲閱歷，充實自己。」<br>Hazel笑言從娛樂圈賺到的錢差不多都花在練拳、學戲上面，她說：「演員就係要武裝自己，唔係等機會嚟嘅時候都把握唔到。」除真人騷外，Hazel稍後會參與電影《鴨王2》的演出。<br>採訪：何永寧<br>場地提供：九龍柔術（觀塘）</p></body></html>