<html><header><meta charset="utf-8"><title>【馮仁昭四圍超】糖妹游公眾池遮面走</title></header><body><h1>【馮仁昭四圍超】<br>糖妹游公眾池遮面走</h1><p>黃山怡（糖妹）同馬德鐘噚日喺旺角出席仁愛堂舉行嘅運動會，糖妹即場示範熱身操，佢話前晚去咗公眾泳池游水，仲話唔怕被認出：「喺更衣室出嚟，我一直戴住泳鏡，游完之後就遮住面咁走。」<br>而身形fit爆嘅馬德鐘，就話運動好重要，可以防止衰老。被問到有冇試過操到腹肌好似一排朱古力咁？佢笑住話：「後生嘅時候有少少。」<br>撰文：馮仁昭</p></body></html>