<html><header><meta charset="utf-8"><title>異動空間：港A股隱藏大佬 - 魏力</title></header><body><h1>異動空間：港A股隱藏大佬 - 魏力</h1><p>去旅行買手信正路都係買當地特產，魏力去新加坡買肉乾會揀林志源，唔會揀美珍香，後者香港都有，何解要搭飛機托回來？同樣道理北水掃港A股首選係自己熟悉但大陸無的好股，騰訊（700）、金山軟件（3888）大家耳熟能詳，而隱藏大佬、潛力未現的股票之一是中國民航信息網絡（696）。中航信三大賣點：行業壟斷、大數據及互聯網+概念、現金牛估值平。集團隸屬國資委唯一從事民航信息技術服務的壟斷性央企，也是中國民航業唯一數據提供商，訂機票、航班訊息盡在手中，可以說中航信就是中國民航業大腦，猶如航空業銀聯，航線、訂票網、客運大樓越多，中航信就越多錢落袋，因數據供應商只此一間。<br>獨家掌握14億人口的民航數據，在大數據時代可謂無價，集團亦以此建立航旅縱橫App，全國航班動態盡掌握。財務方面，現金加存款近34億人仔，扣晒負債淨現金12億。航空業進入黃金十年，去年純利急增37%，今年增長三成計，預測PE僅15倍，假假地都係半隻科網股，點計都平通街！股價蓄勢破頂，有買趁手，目標廿蚊樓上。<br><br>魏力<br> http://www.facebook.com/2012jason </p></body></html>