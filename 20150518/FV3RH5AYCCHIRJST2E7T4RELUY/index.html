<html><header><meta charset="utf-8"><title>每日一趣：重啤鬧劇終落幕 - 黃尹華</title></header><body><h1>每日一趣：重啤鬧劇終落幕 - 黃尹華</h1><p>上個禮拜三，重慶啤酒公告稱，重啤集團已減持所剩餘的股份，全部轉讓畀嘉士伯。當年的重啤事件係A股史上一大笑話，而家雖然正式落畫，不過現時全通教育、暴風科技等妖股，業績平平但被內地基金炒到天高，似乎歷史一直重演。<br>當時業績好差的重慶啤酒宣佈，要研發乙肝疫苗，並發佈多次臨床實驗結果。在此期間，多間內地券商也推波助瀾，紛紛給出「強烈推薦」評級，結果重慶啤酒股價在2010年6月至2011年11月，短短一年半時間裏，由35元（人民幣．下同）衝上83元，升幅超過130%，市盈率達108倍，多隻基金重注買入。不過在2011年12月，重慶啤酒宣佈疫苗失敗，股價半個月由80元插至20元。唔少基金損失慘重，仲因為要拋貨套現應付贖回，當時仲引發咗一場A股股災。<br><br>黃尹華</p></body></html>