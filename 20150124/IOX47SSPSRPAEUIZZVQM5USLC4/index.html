<html><header><meta charset="utf-8"><title>【壹週刊】粉色春夏裝　另類型格任你襯</title></header><body><h1>【壹週刊】粉色春夏裝　另類型格任你襯</h1><p>【壹週刊】又到春夏季啦！梗係就要換走晒衣櫃入面嗰啲黑黑沉沉嘅衫，入手返啲pastel粉色調嘅衫，咁先至夠開心夠跳脫!睇下外國嘅街頭snap，啲鬼妹就算著到成身pastel tone都唔會覺得太低b，發現仲係另類型格，邊個話著pastel只係甜姐兒專利？<br><br>個人認為粉紅就最易襯，加埋D Pop art元素就仲好睇，著pastel淺色啲都係想人地睇落個人開心啲姐，梗係就要襯到絕一絕啦！<br><br>Pastel咁淺色，即使撞到七彩都唔會俾人話發花癲，最緊要襯得有層次，粉綠色毛毛褸襯黃色短裙同厚底鞋，都不知幾咁有台型，幾隻顏色夾起上嚟都好柔和。<br><br>其實pastel都可以好得體，只要配合剪裁同設計，oxford blue都可以替代黑白端莊上陣，little black dress一早就out啦，不如參考下Christian Dior絲巾連身裙，絲巾細節咁飄逸，夠低調又高貴，好過啲平平無奇嘅little black dress多多聲。<br><br>另外，nude色都係今季大熱，一早就已經俾人話係「The New Black」，所以著nude色要襯得好小心，撞下白色就好，千祈唔好太過花巧，如果唔係就會影響nude色嘅素淨氣質。<br><br>iPhone版下載：<br> http://goo.gl/1SDaWF <br><br>Android版下載：<br> http://goo.gl/xfQS8D <br><br>壹週Plus網頁<br> http://nextplus.nextmedia.com/ </p></body></html>