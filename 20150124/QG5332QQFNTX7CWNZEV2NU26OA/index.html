<html><header><meta charset="utf-8"><title>勁過世界級港女？廖碧兒：其實我好慳</title></header><body><h1>勁過世界級港女？<br>廖碧兒：其實我好慳</h1><p>近年在廖碧兒身邊出現的男士都非富則貴，如果說杜如風是世界級港女，廖碧兒也就是環球拜金女，但實情這位拜金女靠的不是男人，她揚言是靠自己：「其實我好慳！」感情路上，廖碧兒還有無限憧憬，祈盼將來可與相愛的人於酒莊園赤住腳行婚禮，尋覓童話式的戀愛故事。<br>撰文：嵐山</p><p>周杰倫與昆凌在英國古堡舉行童話式婚禮，實在令人羨慕。最近港視播映的《童話戀曲201314》又是一個窮少女遇上富哥哥的戀愛故事，劇中飾演舞蹈老師的廖碧兒有點神經質，可以一秒變臉，現實中廖碧兒都覺得好恐怖，她日前受訪時說：「係有少少變態，試過整暈蘇永康然後舔佢塊面，又有諗過殺咗佢。佢哋嘅愛情其實有少少酸，因為個女仔曾經受傷害。」廖碧兒的感情路也非平坦，與劉愷威、陳豪相戀都無結果，問是否也受過傷害？她說：「咁當然啦，無論感情或工作都會有上有落，但過咗去唔想多講。」有傳廖碧兒曾一腳踏兩船，瞞陳豪戀坐擁數億元身家的富二代林忠豪，早前又與薛世恒及酒莊莊主傳緋聞，即被封為拜金女，鬼妹仔廖碧兒起初不明拜金的意思，得知後即氣上心頭說：「好傷心？係㗎，屋企人仲嬲過我，因為佢哋知晒所有真相。」<br></p><p>坐擁五層樓</p><p>好多女仔恨嫁入豪門，廖碧兒卻不以為然，自言不缺錢，她說：「我唔覺有咁需要，我自己都養到自己，開心靠自己。」據悉她在娛樂圈多年累積不少財富，在香港、加拿大等地有四、五個物業，被指是低調富婆，廖碧兒表示：「我唔知點先算富婆，但入行第二年我已經買咗人生第一層樓，因為覺得有瓦遮頭好重要。」平時見廖碧兒一身名牌，但她否認揮霍無度，她解釋：「其實我好慳，好彩多年來Gucci、Balenciage、Bottega Veneta、ESCADA等品牌都有搵我做剪綵嘉賓，通常有衫、袋贊助或送禮物，但平時我都會着拖鞋落街。」<br></p><p>恨莊園行禮</p><p>既有樣貌、有身材又有錢，無奈三十六歲的廖碧兒仍是單身，她直言要找個十全十美好男人不容易：「愛我仲要愛我屋企人，有我爸爸四分一為人已經好好彩。加上我做呢行，即使佢話得，但如果去睇戲、食飯俾人影到，仲要出最唔靚張相，真係唔係好多人接受到。」不過，廖碧兒仍憧憬真命天子出現，與她攜手步入教堂，她說：「城堡雖然好靚，但我較喜歡大自然，希望將來可以同另一半喺小酒莊園行禮，唔着高踭鞋赤腳都得，最重要係兩個人開心同幸福。」<br>服裝及場地：ESCADA</p></body></html>