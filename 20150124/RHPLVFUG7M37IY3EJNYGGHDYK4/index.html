<html><header><meta charset="utf-8"><title>新鮮娛片頭：占士、沙查激玩同志3P</title></header><body><h1>新鮮娛片頭：占士、沙查激玩同志3P</h1><p>美國男星占士法蘭高（James Franco）孖同志男星沙查昆圖（Zachary Quinto）拍嘅新片《I Am Michael》下個星期就喺辛丹斯電影節首映，呢套由真人真事改編、具爭議性嘅電影噚日有幾張新劇照，占士同沙查仲有另一男星Charlie Carver有大膽嘅3P情節。電影係由金像級大導演吉史雲遜（Gus Van Sant）嘅徒弟Justin Kelly執導，講述由占士扮演嘅Michael Glatze本來係一個積極爭取同志權益嘅同性戀者，同沙查扮演嘅男友透過寫作同電影宣揚同志平權，點知一次死過翻生嘅經歷令Michael重新去審視信仰同性取向，信咗教嘅佢改變咗性取向，題材幾新穎，應該會喺同志界引起迴響！<br>撰文：多雪花</p></body></html>