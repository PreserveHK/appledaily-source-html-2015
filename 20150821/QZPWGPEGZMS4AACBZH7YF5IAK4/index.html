<html><header><meta charset="utf-8"><title>金剛回應欠債：沒新聞是壞新聞</title></header><body><h1>金剛回應欠債：沒新聞是壞新聞</h1><p>近日有報道指金剛欠數百萬波債而搬細屋，他昨日在Instagram開腔回應並留言說：「在藝能界沒有新聞就是壞新聞！所以謝謝囉！」而金剛女友陳蕊蕊前晚在九龍灣出席電影《屈機起格命》首映時，力撐男友不賭錢：「我哋都笑，覺得好奇怪，唔知點解有咁報道，真係頴頭，佢唔睇球類運動，打波踢波又唔識，只係識棒球。」問會否擔心影響男友形象？她笑說：「少少擔心，不過大家好快唔記得。」</p><p>另外，邵音音被問到謝賢（四哥）早前怒摑曾江一事，問她會否做和事佬？音音姐說：「唔使做啦，曾江同邊個合作都有咁嘅事，四哥冇錯，佢哋係老朋友，有乜唔滿意講兩句好閒。」<br>採訪、攝影：溫敏芝</p></body></html>