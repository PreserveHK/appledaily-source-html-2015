<html><header><meta charset="utf-8"><title>鄭伊娜挑戰做媒人</title></header><body><h1>鄭伊娜挑戰做媒人</h1><p>鄭伊娜（Ena）最近投資五位數字開Speed Dating公司，專門介紹單身男女聚會，中環Soulmate新店將於本月底開張，昨日Ena接受電話訪問承認開公司做老闆兼媒人，她說：「係呀！我會開一間speed dating公司，除咗畀人認識男女朋友之外，仲可以識吓新朋友咁，其實我哋第一次活動喺今個月29號。」</p><p>鄭伊娜以藝人身份做生招牌，是不是想挑戰盛女Mei Ling？Ena說：「其實冇特別咁諗，喺𠵱家呢個時代好多人忙住做嘢，呢啲公司都好需要。」Ena更強調有大量筍盤介紹，她說：「都有㗎！做生意，藝人呀！佢哋自己工作好忙，冇機會識啱嘅人，都好有多朋友可以推介，邊個就梗係唔會講喇！」<br>採訪：非非</p></body></html>