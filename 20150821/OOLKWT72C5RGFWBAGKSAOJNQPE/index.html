<html><header><meta charset="utf-8"><title>異動空間：跌市最振奮消息 - 魏力</title></header><body><h1>異動空間：跌市最振奮消息 - 魏力</h1><p>望住跌市無股炒，惟有對着電腦專心工作。iPhone用家有個喜訊，就係WhatsApp網頁版終於用得喇！不用電腦、電話兩面兼顧，覆得快好多之餘，WhatsApp傳來的文字又可即時copy落個word度用，圖片也可直接儲存落電腦，毋須再用email轉發，對魏力做日常即時新聞工作，帶來很大方便。日後股市轉旺，WhatsApp收到冧把可更快落盤，諗起都爽呀！<br>講番個市，7月股災後反彈至25000樓上時，魏力已多番提示要趁高減持，並可以小注long put博個市再殺落，港交所（388）195蚊期權，昨收市距離到價差7毫、國壽（2628）27蚊已入價內接近1蚊，4毫買入變1.1元；騰訊（700）135蚊亦近磅了。<br>還有一周才結算，如有合理利潤不妨食糊，可免除時價值消耗，也可避免突然挾倉。至於幾時先見底反彈？真係難答，因陰跌格局，每日二、三百點，跌吓彈吓，講恐慌又未算，起碼不似是終極一跌。但恒指9 RSI跌到15，穿埋保歷加通道底部，短線技術反彈唔出奇，但彈得嗰三幾百點，博來無謂啦，繼續企埋一邊好了。<br><br>魏力<br> http://www.facebook.com/2012jason </p></body></html>