<html><header><meta charset="utf-8"><title>【馮仁昭四圍超】鍾浠文問准公司隨時嫁</title></header><body><h1>【馮仁昭四圍超】<br>鍾浠文問准公司隨時嫁</h1><p>鍾浠文（Zelia）噚日喺鑽石山出席化妝品牌活動，佢同模特兒公司嘅合約就滿，諗住轉藝人合約：「我講笑問公司，如果要結婚生仔點算？公司畀我揀自己喜歡嘅生活。」係咪打算結婚？佢話同男友感情穩定，除非準備好生BB，先會結婚，因為仲想開自家時裝品牌，又想拍電影。<br>撰文：馮仁昭</p></body></html>