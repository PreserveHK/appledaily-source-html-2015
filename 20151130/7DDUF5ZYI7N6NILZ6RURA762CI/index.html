<html><header><meta charset="utf-8"><title>【馮仁昭四圍超】陳嘉桓預告片場過聖誕</title></header><body><h1>【馮仁昭四圍超】<br>陳嘉桓預告片場過聖誕</h1><p>陳嘉桓噚日喺旺角出席「潮油聖誕色彩」開幕活動，佢話平時有畫開油畫，見填色繪本近期大熱，自己都好有興趣玩吓：「之前去朋友婚禮，佢哋將簽到欄改咗做呢類填色，真係有好多用途，如果將佢印成牆紙應該幾好賣。」佢又講到聖誕節要開工，同古天樂、吳鎮宇合作嘅電影仲未拍完，雖然冇得登台搵錢，不過同偶像拍戲就乜嘢都冇所謂。<br>撰文：馮仁昭</p></body></html>