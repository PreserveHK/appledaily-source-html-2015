<html><header><meta charset="utf-8"><title>滙海探戈：耶倫一錘定音 - 奇兵</title></header><body><h1>滙海探戈：耶倫一錘定音 - 奇兵</h1><p>歐美兩大央行醞釀大動作，當中聯儲局月中會否加息，固然是環球金融頭號焦點，加上歐洲央行最快本周四加碼放水，石油輸出國組織禮拜五開會檢討產量，從環球金融角度，本周好不熱鬧。</p><p>美滙指數破百</p><p>在加息憧憬下，美滙指數上周收市升至100.02，是今年3月以來第二次處於100之上。彭博追蹤的16隻主要貨幣，只有韓圜和日圓力保不失。<br>熱門貨幣中，英鎊和瑞士法朗跌逾1%表現較差，儘管歐元跌幅只有0.5%，但上周五曾跌1.0568美元，續創7個月新低。澳元前周走勢唔差，無奈係礦業不景氣下，該國企業資本開支錄得有紀錄最大跌幅，為前景蒙上陰影。<br>展望本周，每逢月初，美國就業報告是例牌焦點，但由於10月新增職位靚爆，令11月報告變得無關痛癢，市場反而寄望聯儲局主席耶倫本周出席國會聽證會時，就下月落實加息「一錘定音」。<br>按常理推斷，係聯儲局12月16日落實加息前，美元升勢未見光死，但要留意是，在炒作儲局加息和歐洲本周加碼放出下，炒家已累積大量美元好倉，若歐洲央行本周在加碼放水上「講多過做」，歐元隨時出現技術反彈。金價上周創五年新低，近期地緣政治事件都幫唔到乜，睇怕要下試一千美元。<br><br>奇兵<br>本欄逢周一刊出</p></body></html>