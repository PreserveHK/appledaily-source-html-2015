<html><header><meta charset="utf-8"><title>【馮仁昭四圍超】林雅詩離婚失落　裝胸上場</title></header><body><h1>【馮仁昭四圍超】<br>林雅詩離婚失落　裝胸上場</h1><p>林雅詩同仙樂都噚日喺中環出席「第十屆香港電單車節」，林雅詩老公溫文英近日被爆出軌，令佢決定離婚，林雅詩上星期又因為腸胃唔舒服入急症室，佢噚日谷胸現身，全程強顏歡笑。</p><p>囝囝唔停喊</p><p>問到上個禮拜急性腸胃炎入院，老公溫文英有冇問候？林雅詩話：「佢唔知，只係睇咗報章，不過之後都有打過畀我，我同佢解釋番件事。」咁係慰問定質問？林雅詩話：「普通啦。」講到離婚搞成點，林雅詩話：「𠵱家交晒畀律師處理，我已經簽咗，唔知道佢幾時會簽。」係咪已經心死？林雅詩答：「都會㗎，我好想好好哋傾吓，對方唔肯傾。」<br></p><p>林雅詩話出院後返咗廣州做嘢，幾日冇見囝囝，兩母子靠視像通話：「同佢傾完電話仲心噏，佢唔停喊，佢突然又去咗婆婆屋企，小朋友好擔心我，佢好明事理，好多嘢我唔敢同佢解釋，等我媽咪同佢講。」有指夫妻離婚後小孩撫養權政策會變，林雅詩話有啲擔心，希望離婚後可照顧囝囝。<br>撰文：馮仁昭</p></body></html>