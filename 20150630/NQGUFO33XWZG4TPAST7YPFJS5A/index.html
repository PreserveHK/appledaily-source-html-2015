<html><header><meta charset="utf-8"><title>趣趣地：群星見證紐約城輸打吡</title></header><body><h1>趣趣地：群星見證紐約城輸打吡</h1><p>紐約城周日喺洋基主場，首次同紐約紅牛上演同市打吡，雖然西班牙前鋒韋拿打足全場，但似乎場外嘅星味濃過場內。新兵林柏特同將正式宣佈加盟嘅意大利中場派路，都文裝一度現身場邊，同球迷揮吓手；連全球最貴嘅加里夫巴利都現身，仲揸住件紐約城波衫影相，搞到好似由皇家馬德里加盟咁，其實只係紐約城送件衫畀佢做紀念品啫。雖然紐約城星味夠，但實力就唔多夠，呢場美職聯就算有湯馬士麥拿馬拉先開紀錄，下半場都被紅牛由巴利胡禮菲臘斯、基斯杜華爾同美亞斯加各建一功，反勝3:1。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>