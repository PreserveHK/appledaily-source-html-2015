<html><header><meta charset="utf-8"><title>鳩嗚乜乜乜：憑歌寄意唔老土　一罐搞掂</title></header><body><h1>鳩嗚乜乜乜：<br>憑歌寄意唔老土　一罐搞掂</h1><p>「有一位喺日本公幹嘅陳先生，點呢首歌畀佢太太，祝佢生日快樂。𠵱家請大家收聽周璇唱嘅《花樣的年華》」。憑歌寄意，可能係最老土但又最冧嘅示愛方法，可口可樂繼喺罐、樽印名後，首次推出印有72句歌詞嘅特別版包裝（圖），畀大家「Share A Coke, Share A Song」。</p><p>#掃QR Code可聽歌</p><p>印上歌詞嘅330毫升罐裝、500毫升膠樽裝可口可樂，歌詞分為愛情、友情、親情及勵志嘅主題，包括80年代「為你鍾情 傾我至誠」、90年代「妳的名字 我的姓氏」、以至最新「我的明天創自你」，掃描包裝QR Code仲可聽到首歌。<br>其他例子，愛情包括「喜歡你那雙眼動人」、「故事平淡但當中有你」；親情有「難離難捨想抱緊些」、「是你多麼溫馨的目光」。或者索性crossover，加埋罐印有名嘅，例如為「Ada」打氣，「懷著樂觀總有轉機」。<br>不過，如果畀費清揀歌詞，應係會係咁：「今天我……」點畀葉寶琳；「但有一個夢　不會死　記着吧」就畀蔡耀昌（請以哭腔唱出）；「從來亦無自信　人云亦云　庸庸碌碌半生」梗係畀葉劉啦。講完。<br>費清<br>＃要生計，也要生活 ＃毋忘初衷</p></body></html>