<html><header><meta charset="utf-8"><title>每日一趣：亞投行背後女人 - 黃尹華</title></header><body><h1>每日一趣：亞投行背後女人 - 黃尹華</h1><p>近日倫敦經濟學院（LSE）有位靚女教授金刻羽喺內地爆紅，被稱為「女神、學霸、公主」三位一體。佢1983年出世，25歲就攞到哈佛經濟博士學位，而家係LSE助理教授，有終身教職。最重要係，佢係前中國財政部副部長、前中金公司董事長、現時亞投行掌門人金立群之女。<br>金刻羽履歷靚到爆燈，曾於大摩、細摩、高盛、世銀、同聯儲局實習。2012年同爸爸一起於英國《金融時報》發表文章，批評歐洲金融制度。金刻羽專門研究國際金融貿易制度，有內地網民話，佢先係亞投行背後靈魂人物，亞投行可以拉到英法德加盟，功不可沒。<br>筆者去LSE網站聽金刻羽講座視頻，的確落落大方，難怪可以俘虜無數內地宅男。內地官二代負面新聞多，而家終於出咗個正面例子。<br><br>黃尹華</p></body></html>