<html><header><meta charset="utf-8"><title>軒仔學蔣麗芸食雞翼多謝雞公雞乸同李嘉誠</title></header><body><h1>軒仔學蔣麗芸<br>食雞翼多謝雞公雞乸同李嘉誠</h1><p>民建聯蔣麗芸今年1月初，出席亞視嘅《萬眾同心撐亞視》，勉勵被拖欠薪金嘅亞視員工謂，要延續亞視對社會嘅承擔，話:「冇糧出仲要拎錢坐車返工體驗咗港人獅子山下精神。」佢嘅睇法真係好獨到。<br><br>昨日蔣議員又有新猷，喺立法會財政預算案辯論，炮轟人民力量議員陳偉業指東江水受污染、「將屎水畀香港人飲」之講法，仲話:「人哋計數都係蝕本賣畀香港，希望大家有時飲水思源，你飲得人哋嘅水就要感恩，唔好今日喺度講風涼話！」<br><br>這番話令到來自廣州，但已成為香港人嘅張敬軒好有感想。佢喺Instagram話:「今晚屋企煎焗雞中翼，我好感恩！好想多謝生呢幾隻雞嘅雞公同埋雞乸！仲有唔知喺世界邊忽嘅雞場老闆！#陣間食生菓記得跪謝李嘉誠先生#因為喺百佳買㗎#張軒你又講歪理#收聲啦你 p.s. 仲要多謝德國寶發明個煲#東江水已乾」。軒仔果然係創作人，筆鋒真係厲害喇！</p></body></html>