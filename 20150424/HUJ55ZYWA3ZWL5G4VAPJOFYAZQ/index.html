<html><header><meta charset="utf-8"><title>馮仁昭四圍超：奧利華殺落尖嘴搵《斯諾登》足迹</title></header><body><h1>馮仁昭四圍超：奧利華殺落尖嘴<br>搵《斯諾登》足迹</h1><p>喺舊年買咗《衞報》記者Luke Harding著的小說《斯諾登檔案》（The Snowden Files）版權嘅荷李活大導演奧利華史東（Oliver Stone），拍完《Snowden》喺德國同美國嘅戲份之後，會講斯諾登當年曾經逃亡到香港，所以導演覺得有部份情節應該喺香港攞景，尤其係佢曾經入住過嘅尖沙嘴美麗華酒店，結果喺電影公司努力底下，大隊終於嚟咗香港開工。</p><p>動員50個臨記</p><p>噚日喺尖沙嘴美麗華酒店，見到好多外籍工作人員陸續行出嚟，仲見到酒店側邊一個出入位，擺咗好多拍攝器材，原來電影公司租咗金巴利道一間茶餐廳開工，所以成班工作人員攞啲器材去擺位，茶餐廳門口仲見到兩架坐滿臨時演員嘅van仔。隔咗10分鐘左右，着住藍色風褸嘅導演奧利華史東喺工作人員陪同下，邊行邊傾咁去茶餐廳，雖然佢見到有記者喺遠處影相，但係佢全程任影唔嬲，果然係見慣大場面！<br>喺馮仁昭打聽之下，呢場戲係動員咗50個臨時演員參與演出，其中有4個啲戲份較重，但係劇情講啲乜嘢呢？暫時要保持神秘唔講得住喎！之不過對於大家嚟講，梗係最想睇人氣男星祖瑟夫哥頓利域（Joseph Gordon-Levitt）同埋23歲美國女星莎蓮活德麗（Shailene Woodley），但係直到截稿前，仲未見到呀！<br>撰文：馮仁昭</p></body></html>