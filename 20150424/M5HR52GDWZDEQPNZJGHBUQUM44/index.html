<html><header><meta charset="utf-8"><title>不滿校方撐離家出走吳綺莉尋小龍女「未見過我咁癲」</title></header><body><h1>不滿校方撐離家出走<br>吳綺莉尋小龍女「未見過我咁癲」</h1><p>吳綺莉上月爆出涉嫌虐打跟成龍所生的「小龍女」吳卓林，事後卓林要寄住親友家並爆出媽咪酗酒，到近日才搬回大埔寓所與媽咪團聚。以為一切雨過天晴，前晚卻再爆出吳綺莉到卓林就讀的國際學校與校長理論，吳綺莉情緒激動，卓林避見媽咪徹夜未返家，兩母女關係再度冰封。<br>吳綺莉前晚接受有線訪問時聲稱女兒大前日要買啤酒，兩母女各有意見，卓林前晚返學校跟老師傾訴後不欲回家，吳綺莉到學校見不到女兒於9點無奈離開。卓林則於前晚11時左右與校長步出校門，戴口罩頭冚帽的小龍女隨校長狂奔避記者，其間卓林更跳欄險象橫生，最後更折返學校借宿。</p><p>社工做中間人</p><p>素顏吳綺莉昨午12時許獨自離開大埔寓所到灣仔開工，問到卓林有否返家，她說：「冇呀！冇呀！」吳綺莉不清楚囡囡有否返學，她續說：「我諗大家未見過我咁癲，𠵱家鎮定番啲。每個小朋友長大期間都可能有啲問題，為人師表覺得小朋友有情緒問題，應先同家長傾吓，好彩報咗警，有社工做中間人，我唔想再搞大件事。中國人始終家和萬事興，一家人可以坐低傾，要幫小朋友同家庭，應令佢哋和洽，唔係分化，我希望平心靜氣解決，我實在覺得有啲頂唔順。」<br>吳綺莉不滿校方贊成卓林不回家，她期待社工幫忙調解：「希望幫到，唔係令小朋友更加走。」吳綺莉昨日一臉苦惱，她表示不會往學校接卓林放學。至於卓林四個月前開的Instagram賬戶，過去貼出照片中只有她與愛貓或朋友，竟沒母女合照。<br>採訪：李志明、吳耀輝<br>攝影：梁繼光、黃曉程</p></body></html>