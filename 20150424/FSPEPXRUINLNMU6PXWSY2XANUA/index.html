<html><header><meta charset="utf-8"><title>唐寧獲讚氣質女神</title></header><body><h1>唐寧獲讚氣質女神</h1><p>《大時代》位位女演員實力非凡，除藍潔瑛外，還有現年83歲的賤婆婆黎宣，以及已退出娛樂圈18年的吳詠紅等。而劇中演童年版方芳的唐寧，近日被不少網民激讚小時候有氣質，紛紛封她為女神，唐寧昨在電話中笑說：「太榮幸啦！啲朋友話見到咁細個嘅我，好似見到我個仔咁。𠵱家睇番感覺都幾得意。當年同松哥（劉松仁）、秋官（鄭少秋）合作，佢兩個都好錫我哋，當我哋仔女咁。」<br>至於長大後的方芳則由吳詠紅飾演，現任職Fancl高級培訓主任及形象指導的她，昨在電話表示有份參與這部神劇十分感榮幸。據說方婷被丁孝蟹手下掟落樓身亡一幕被禁播，對此吳詠紅說：「係呀，我哋喺7樓吊威吔，點知第一集出街已經係掟仔落街，楊羚跳樓自殺戲又俾人投訴，電檢處收到好多投訴，所以到我哋呢場被掟落街嘅戲出街cut晒。」<br>至於早年退出娛圈的宣姨，原來早前因身體欠佳而入院，宣姨丈夫高先生昨在電話中說：「都係老人病，𠵱家喺屋企休息緊，大家有心啦。」<br>採訪：戴彩煥</p></body></html>