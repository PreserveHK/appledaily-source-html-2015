<html><header><meta charset="utf-8"><title>中環在線：瑞銀石門開talk貪場地又大又平 - 李華華</title></header><body><h1>中環在線：瑞銀石門開talk<br>貪場地又大又平 - 李華華</h1><p>港股呢個月升到嘭嘭聲，每日成交接近2,000億，散戶踴躍入市，坊間嘅投資講座自然多咗好多捧場客。瑞銀本周六亦舉行第二季投資講座，特別嘅係，呢類投資講座通常喺灣仔會展或四、五星級酒店舉行，瑞銀呢個講座竟然老遠去到沙田石門鄉議局大樓度搞，瑞銀亞洲股票衍生產品銷售部董事總經理于正人話想睇吓沙田區股民反應喎。<br>于正人話，佢哋好耐冇搞大型講座，至今有900人報名，打個折頭，估計到時應該有七成人出席。佢解釋，今次想去沙田搞，發現呢個場地夠大，好啱用，場租亦十分相宜。根據網上資料，呢個場地嘅基本收費約6,000元，相比喺酒店或會展租場，閒閒哋講緊10萬、8萬，的確十分化算，最緊要到時可以順便吸客㗎啫。</p></body></html>