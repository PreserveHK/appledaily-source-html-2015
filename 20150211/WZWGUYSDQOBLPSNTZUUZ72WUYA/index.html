<html><header><meta charset="utf-8"><title>求驗客手記：迪布尼爆粗鬧球僮被罰</title></header><body><h1>求驗客手記：迪布尼爆粗鬧球僮被罰</h1><p>禾夫斯堡嘅比利時中場奇雲迪布尼，喺上周二德甲1:1作客逼和法蘭克福場波，俾電視台拍到爆粗鬧執波仔（箭嘴示），佢事後有公開道歉，𠵱家德國足總決定罰佢兩萬歐元（約十七萬港元）算數，唔使停賽，都算輕判。</p><p>迪布尼當時因為想盡快掟界外球，突然衝口而出對個執波仔講：「你個XX，快啲畀波我。」仲記得佢效力車路士嘅國家隊隊友夏薩特，之前用腳踢過執波仔，唔通比利時人咁鍾意同執波仔過唔去？另外，上周中對史浩克04領紅牌嘅拜仁慕尼黑中堅謝路美保定，亦獲足總減刑，由停賽三場變成兩場。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>