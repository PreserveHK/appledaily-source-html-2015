<html><header><meta charset="utf-8"><title>【壹週刊】80後借錢灣仔賣奶昔月蝕萬五</title></header><body><h1>【壹週刊】80後借錢灣仔賣奶昔<br>月蝕萬五</h1><p>【壹週刊】愈來愈多80後趁三十歲前申請working holiday，但回來後都難免失落：「開心過後，做咩好？」今年三十歲、曾到澳洲working holiday的原美玲（Suki），選擇回港後，開一間當地流行的奶昔專門店Yo Yo Shake。<br><br>為開鋪，她向政府申請三十萬小型創業貸款、向父母借多十萬元，妹妹美儀更放棄穩定的文員工作，到店內幫手。開業時她們推出半價優惠，每日賣過百杯。但優惠完結收取原價，生意即大減一半！兩個月來蝕近四萬。<br><br>開鋪選址錯，附近多是五金鋪、找換店等老鋪。人流多，但以長者為主，只有午飯時間才有些學生、白領經過。加上毛利低，要賣成三十幾蚊才有錢賺，但價錢貴又無人幫襯，認真矛盾。Suki還要開始還債：「每月還政府五千元，只希望捱到夏天，生意好轉。」<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>