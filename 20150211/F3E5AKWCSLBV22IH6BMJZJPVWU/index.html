<html><header><meta charset="utf-8"><title>求驗客手記：史達寧食完檸檬扭加薪</title></header><body><h1>求驗客手記：史達寧食完檸檬扭加薪</h1><p>利物浦超新星史達寧情場好失意，英國《太陽報》最近爆料，話佢諗住追求二十六歲嘅英國女星Tulisa，點知慘食檸檬，而死因竟然係嫌佢「細」……我求大俠指嘅係年紀。</p><p>消息話Tulisa本來聽到有球星約佢出街，一開始都好開心，自己喺網上search後，先知對方得二十歲，即刻拒絕。計我求大俠話，追唔到Tulisa都唔緊要，最緊要𠱁到球會加人工就真。最近傾緊續約嘅佢，竟獅子開大口要十三萬鎊周薪（約一百五十萬港元），比起𠵱家份人工，升幅接近一倍，紅軍嘅領導層就話唔會畀佢得逞，但領隊羅渣士當佢契仔咁，又或者有得傾喎！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>