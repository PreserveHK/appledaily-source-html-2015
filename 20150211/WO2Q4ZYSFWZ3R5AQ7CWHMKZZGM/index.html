<html><header><meta charset="utf-8"><title>曹查理倡骨灰撒公園何家駒今出殯</title></header><body><h1>曹查理倡骨灰撒公園<br>何家駒今出殯</h1><p>何家駒在上月二十七日凌晨時分因器官衰竭病逝，享年六十六歲。昨日其家人為他在大角嘴九龍殯儀館設靈，靈堂以白花點綴，正中掛着往生淨土四字，靈堂前擺放了寫上何家駒胞妹和胞弟的花圈，還有藝人王書麒、許秋怡夫婦和曹查理等人致送的花圈。</p><p>爆去年糖尿嚴重 </p><p>娛樂圈中人如曹查理、朱潔儀、李兆基、張建聲和王宗堯等先後去到靈堂致祭。約下午五時，曹查理到靈堂弔唁，他進場前接受訪問，表示之前向何家駒的家人建議將其骨灰撒落紀念公園，他說：「聽日佢妹妹送佢上山火化，𠵱家未知佢安葬係點，我都叫佢燒咗之後撒落紀念公園。佢冇仔女，冇人拜佢，撒落個紀念公園一了百了，一陣同佢妹傾。」<br>問曹查理最後一次見何家駒是何時 ？他說：「其實佢舊年已經出事，過年時隻腳腫到落唔到火車要叫白車，我叫佢休息，住院之後就話糖尿病好嚴重，佢仲返內地做嘢，隻腳黑晒，叫佢唔好做嘢又唔聽，當時個心同腎已經有少少衰竭，但又救得番。一月二十六日醫生話佢出得院，點知二十七號凌晨就瓜咗，可能係迴光返照，因為喺醫院佢情緒好唔穩定，成日喊話要返屋企，冇所謂最緊要佢走得安樂。」<br>曹查理離去時表示何家駒今日十一時大殮，十二時出殯，因火化爐爆滿，遺體會在下周一（十六日）送到歌連臣角火葬場火化。<br></p><p>袁潔儀視為大哥</p><p>袁潔儀自言視何家駒為大哥，故專程到靈堂送大哥一程，袁潔儀說：「喺內地演出成日撞到，佢好似大哥咁，好錫我，又好多網絡，有時介紹我做嘢。上次聯絡已經係舊年八月，當時佢身體OK，已經好好多，知道佢因為糖尿對腳有問題，仲叫佢戒口，唔知點講好，夠時間始終要走。」<br>採訪：藍文浩<br>攝影：陳順禎</p></body></html>