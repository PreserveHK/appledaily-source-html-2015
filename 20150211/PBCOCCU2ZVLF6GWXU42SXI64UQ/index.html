<html><header><meta charset="utf-8"><title>陸永夥E奶雞排妹進軍三級路</title></header><body><h1>陸永夥E奶雞排妹<br>進軍三級路</h1><p>二人組合農夫的陸永年前原本已篤定接拍三級電影《一路向西》擔任男主角，不過最後不了了之，角色落在張建聲身上成為向西男。現在已經是兩女之父的陸永，近日接拍了一部情色電影《141》正式向三級片邁進，同戲還有擁有32E上圍的台灣藝人鄭家純（雞排妹）及𡃁模郭奕芯（Ashina）。</p><p>唔怕囡囡俾同學笑</p><p>陸永昨日接受電話訪問時表示，早年推掉《一》片是因為有太多「肉搏鏡頭」，他說：「今次戲裏面講我係成立141呢個網站嘅人，個網簡單啲講係一樓一鳳嘅指南報告。所以今次啲試鐘、肉搏鏡頭會落喺另一位男演員身上，我只係負責坐喺側邊睇人做，不過齋睇都好尷尬，因為真係好激。不過唔擔心囡囡俾同學仔笑爹哋拍三級片，如果同學仔笑，我會問番位同學仔點解笑佢，係咪佢爹哋睇咗？」陸永表示今次幕後班底有曾經編寫過電影《打擂台》的編劇譚廣源，《141》片還在日本找來三位現役巨乳AV女優坐鎮，包括34F上圍的星美梨香、有AV陳妍希之稱、40H上圍的吉川愛美及32.5E愛須心亞，演出連場床上激戰。<br>採訪：李森</p></body></html>