<html><header><meta charset="utf-8"><title>馮仁昭四圍超：「好多人對我好好」阿Yu獲教友力追 - 馮仁昭</title></header><body><h1>馮仁昭四圍超：「好多人對我好好」<br>阿Yu獲教友力追 - 馮仁昭</h1><p>趙頌茹（阿Yu）狠撇老公周永恒（Roy），𠵱家自己獨力照顧兩個年幼囡囡，佢嘅遭遇得到好多人同情，噚日有報道話阿Yu最近被一名男教友力追，呢位教友係專業人士，年約三十歲，比現年三十二歲嘅阿Yu細兩年，由於Roy又係細過阿Yu，令阿Yu對再發展姊弟戀有猶豫云云。</p><p>凡事以女為重</p><p>噚日馮仁超問阿Yu係咪有人追？佢只係透過短訊回覆：「哈哈哈！諗多咗喇，好多人都對我好好，但只係主內弟兄姊妹嘅關心，唔好咁敏感喇。」佢話𠵱家感情空白，凡事都以兩個囡囡為重，如果將來搵伴侶，最緊要對方對兩個女好，仲要識得尊重、關懷同愛佢㖭。<br>至於阿Roy上個月被控普通襲擊罪名成立，判監兩個月，但獲緩刑十八個月，有報道話周媽媽為免兒子再度犯錯隨時坐監，已安排咗阿Roy返內地去親戚度住，希望佢生生性性重新做人。<br>撰文：馮仁昭</p></body></html>