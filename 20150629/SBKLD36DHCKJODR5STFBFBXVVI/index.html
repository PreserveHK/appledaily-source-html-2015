<html><header><meta charset="utf-8"><title>【馮仁昭四圍超】連詩雅生日願望開個唱</title></header><body><h1>【馮仁昭四圍超】<br>連詩雅生日願望開個唱</h1><p>今日係連詩雅27歲生日，噚日佢同60幾位粉絲開生日P，詩雅切蛋糕許願時個樣好專心，佢話生日願望係希望可以開到個人演唱會：「今年繼續會出新歌同新碟，希望可以盡快儲夠歌開到演唱會，紅館當然係最想啦！不過都係先做個中型場地嘅演唱會會易處理啲。」佢話其次係想做業主，同埋搵到錢有能力畀媽咪享福。<br>撰文：馮仁昭</p></body></html>