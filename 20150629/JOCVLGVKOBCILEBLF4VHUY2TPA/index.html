<html><header><meta charset="utf-8"><title>求驗客手記：韋舒亞新女腳頭好</title></header><body><h1>求驗客手記：韋舒亞新女腳頭好</h1><p>我求大俠雖然唔認為阿仙奴中場韋舒亞係歐洲頂級球員，但有樣嘢佢真係好世界級，就係媾女技術嘞。日前呢位23歲英格蘭國腳帶條新女去度假，英國傳媒即時幫佢新女友起底，話呢個長髮美女叫艾莉安妮，今年24歲，本身係韋舒亞髮型師個女。韋舒亞亦好識做，即刻行外父政策，同艾莉安妮以及對方老竇自拍完後，將張相上載咗上Instagram。話時話，艾莉安妮都幾旺韋舒亞，韋舒亞同呢位姐姐拍拖之後，有指阿仙奴計劃畀份新合約佢，周薪仲由六萬鎊大幅加至10萬鎊㖭。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>