<html><header><meta charset="utf-8"><title>【馮仁昭四圍超】碩士龍小菌等人追</title></header><body><h1>【馮仁昭四圍超】碩士龍小菌等人追</h1><p>龍小菌、楊淇、周家怡同蝦頭楊詩敏噚日喺新蒲崗出席「慈善越野馬拉松」記者會。小菌話涉嫌喺超市偷竊案已畀咗律師處理，冇得擔心。而今年完成港大碩士課程之後佢會再開補習班。早排經理人邵子風話會介紹男友畀佢，小菌笑話：「佢得個講字，我揀對象冇乜所謂，最緊要識欣賞我。」楊淇提到台灣塵爆意外，話自己已經過咗去玩嘅年紀。<br>撰文：馮仁昭</p></body></html>