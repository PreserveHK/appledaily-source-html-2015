<html><header><meta charset="utf-8"><title>晶晶追女冧老公？ 霍啟剛：順其自然</title></header><body><h1>晶晶追女冧老公？ <br>霍啟剛：順其自然</h1><p>霍啟剛、郭晶晶、Twins、關之琳與港姐邵珮詩等，昨日於金鐘港麗酒店出席「一笑慈善晚宴」，以一笑大使身份出席晚宴的郭晶晶與丈夫霍啟剛結伴出席，問到會否帶同兒子中曦做慈善？霍啟剛說：「大啲啦！𠵱家未夠兩歲，但我覺得好值得參與。」是否喜歡兩公婆做慈善？他說：「一齊去、一家人嘛。」</p><p>阿嬌罕有性感</p><p>談到兒子下月便兩歲生日，會否開派對？霍啟剛說：「我未問老闆（指着身旁的晶晶），不過應該唔會大排筵席，最緊要一家人，大排筵席好多人會送禮，未必對小朋友好。」提到是時候追多個，記者還笑指追個女兒冧爹哋（霍啟剛），霍啟剛笑說：「永遠都係四個字順其自然。你好似講到話得就得。」<br></p><p>去年港姐冠軍邵珮詩被問到參選港姐要靠後台的報道，她說：「冇呢啲事，有評判先選到入去，係專業決定。我覺得（後台）唔重要，最重要臨場表現，睇自己適唔適合呢行。」至於身為維他奶後人、也有家底的她，表示參選時沒有跟公司提及，她說：「參選時只填提名人名，入圍後先填父母名。」<br>此外，Twins表示希望在晚宴的拍賣環節內投畫，阿Sa說：「我哋budget唔多，希望唔好咁多人同我哋爭。」穿上低胸晚裝的阿嬌則說：「名畫保值，喺7、8年前我去咗展覽，如果當時買咗嗰幅畫，𠵱家可以買到一層樓，但冇得後悔。」<br>採訪：黃曉妍　<br>攝影：仇志德</p></body></html>