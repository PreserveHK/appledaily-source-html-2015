<html><header><meta charset="utf-8"><title>求驗客手記：小德兵出局爆300倍波膽</title></header><body><h1>求驗客手記：小德兵出局爆300倍波膽</h1><p>德國女足上周五喺女子世盃八強憑互射12碼淘汰法國女足入四強，但佢哋班小師弟就唔係好掂。德國U21前晚喺U21歐國盃四強鬥葡萄牙U21，賽前被秤高少少，但最終竟然慘輸0:5兼且爆出個300倍波膽。德國U21雖然有達史特根、馬菲亞斯真達、安利簡恩同禾蘭等球員壓陣，但踢落完全唔對辦，全場得五次射門，比葡萄牙U21少八次；半場落後0:3，去到71分鐘經已輸到五球，喺75分鐘有比頓確特領紅牌出場；葡萄牙U21雖然打多一個，不過冇增添入球，繼1994年再入決賽，喺禮拜二同瑞典U21爭冠軍。瑞典U21喺另一場四強戰，憑約翰古達迪同埋迪比寧四分鐘內連入兩球，最終大勝4:1兼開咗個80倍波膽，繼1992年後第二次入決賽。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>