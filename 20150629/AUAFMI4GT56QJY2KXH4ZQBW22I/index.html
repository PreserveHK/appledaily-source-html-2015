<html><header><meta charset="utf-8"><title>名人食誌：鄭志剛的Cappuccino</title></header><body><h1>名人食誌：<br>鄭志剛的Cappuccino</h1><p>新世界發展（017）第三代接班人鄭志剛由尖沙嘴K11開始，將藝術概念帶到其他項目，從此，大家都將佢與藝術劃上等號。其實佢唔只熱愛藝術，仲喜歡嘆咖啡，平日會周圍尋覓靚咖啡，每日都要飲一杯Double Shot Cappuccino。<br>尋覓多年，佢有一次跟太太逛街，終於喺上環一條橫街發現The Cupping Room，遇上一杯富有手工藝感（artisanal）嘅Cappuccino。鄭志剛最近好喜歡用artisanal呢個字眼，當中包含著品味、藝術、精緻。</p><p>一般Cappuccino，杯面有層白泡，聽侍應所講，佢哋用較creamy嘅奶去拉花；咖啡豆由3種分別來自巴西與埃塞俄比亞嘅品種混合調配；入口先係柔滑奶味，然後感到微苦嘅咖啡香，最後一陣甘香留喺嘴邊，十分有層次感，難怪令鄭志剛留下印象。<br>佢每次出差返港、感到煩惱或者有開心事，都會想飲呢間咖啡店嘅Double Shot Cappuccino（48元），有時間佢會親身去坐一陣，冇時間就外賣；富三代都有平民時。<br><br>記者：高淑嫻</p></body></html>