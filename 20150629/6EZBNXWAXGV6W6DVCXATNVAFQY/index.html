<html><header><meta charset="utf-8"><title>遭網民轟演出咪嘴吳若希反擊：人氣咪咁樣儲</title></header><body><h1>遭網民轟演出咪嘴<br>吳若希反擊：人氣咪咁樣儲</h1><p>吳若希（Jinny）出道四年，身邊的是非新聞認真是日日新鮮！母親炒單車頭部重傷、兩個月內外婆外公先後離世、被指愛黐富豪猛人，每當有負面新聞，Jinny依然保持極高EQ，逐一化解，年僅23歲的她認真唔簡單！前晚Jinny參與演出《明愛暖萬心》慈善演唱，之後她於Instagram上載了一張活動相片，吸引近200網友留言。<br></p><p>晒十哥對答
</p><p>留言好壞參半，其中有網民批評Jinny演唱時咪嘴，Jinny隨即反擊，並掀起罵戰，其中Jinny更留言道：「唔知頭唔知路，係度嘈。好好奇你哋又唔係我fans，又唔知發生咩事，又唔去find out發生咩事，反而用你哋啲咁寶貴嘅時間係度留言，係咪太得閒?!」而當有網民寫上粗口時，Jinny採取封鎖之餘亦寸嘴寫道：「你咁鍾意我，咁留意我，我點捨得block你啫，仲要特登搵個第二個acc留言。我啲人氣咪咁樣儲返lor……多謝你哋。」<br>此外，10歲從內地來到香港的Jinny入行後由公屋搬到現時的何文田月租約4萬君頤峰，一直有指Jinny全靠搭上地產界林棣權（十哥），越來越富貴，昨日又有報道指十哥送了千萬豪宅壹鑾與價值80萬Tesla電車予Jinny，她昨日於Instagram上載一張與十哥對話的WhatsApp圖片，對話中Jinny以世姪女自稱，二人更以開玩笑性質指應該送BMW i3。<br>Jinny對於被指鍾情「叔父輩」是想脫貧，她前晚在將軍澳出席活動時，回應指不抗拒「父女戀」：「以前嘅男友都大我10幾年，鄭嘉穎都大陳凱琳廿幾年，我覺得佢哋好登對，自己揀男友，望上去外形合襯、順眼，大家溝通到，有共同話題同目標，唔會介意對方大自己20年。」<br>撰文：栐仁</p></body></html>