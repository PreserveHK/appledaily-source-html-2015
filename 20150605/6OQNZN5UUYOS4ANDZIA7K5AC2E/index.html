<html><header><meta charset="utf-8"><title>異動空間：WiFi大茶飯起筷 - 魏力</title></header><body><h1>異動空間：WiFi大茶飯起筷 - 魏力</h1><p>個市又再測試戰友的大牛市信念，無厘頭半粒鐘喪隊600點，但二萬七關前又V形挾上去。睇恒指5分鐘圖，急插期間極大成交，相信不少信念不夠堅定的人已被震落車。再睇日線圖，恒指於27000至28500已橫行兩個月，並已出現至少三次震倉，根據本欄的巴士理論，車上乘客應已大幅減少，仍在車上賴死唔走的你，之後應會坐得舒服啲。操作上，應利用每次震倉為組合汰弱留強，清理走勢差的瘀血，再趁低吸納強勢股，執靚個倉為下個升浪做好準備。<br>恒指喪插期間，魏力發現中國智能（395）仍逆流而上，反映大戶要拉升股價，已不理會市場氣氛，屬波動市佳品！去年大茶飯開始成型，先後與中國鐵通、中電信（728）、阿里雲、美國優科無線合作，於全國400多個省市的鐵路站鋪設WiFi網絡，今年4月再拎埋廣九直通車WiFi呢張大單，雲服務亦已登場，整個佈局可說完成。<br>上月底配股集資2億，批股價0.51元，為炒股做好準備。除馬雲外，側聞亦已泊上另一個大「馬」頭，好戲連場快上演，戰友可0.75元以下吸納，目標1.5元。<br><br>魏力<br> http://www.facebook.com/2012jason </p></body></html>