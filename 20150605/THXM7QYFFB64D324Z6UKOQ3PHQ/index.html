<html><header><meta charset="utf-8"><title>無視身邊事捱半生家聲：會改變人生態度</title></header><body><h1>無視身邊事捱半生<br>家聲：會改變人生態度</h1><p>【本報訊】「報館、雜誌社版房都做過，由菲林年代做到電腦化，以為辛辛苦苦捱到好日子，倒頭來話生癌，我真係諗過放棄。」去年3月確診患上第4期淋巴癌的家聲(44歲)，經化療後體內6粒腫瘤僅餘1粒，但停藥後腫瘤再現。現時他正接受標靶藥治療，下月要多接受3針、每針11萬元的標靶藥，希望降低癌細胞後，可以接受骨髓移植，爭取一線生機。他不但害怕治療過程的痛苦，還害怕負擔不起合共33萬元的標靶藥費，讓康復機會溜走。<br>記者：馮詩媚<br><br>「最初醫生建議用3針標靶藥，但兩個月前覆診時，醫生話要用多3針，較原先多33萬，我唔食、唔住，都要儲幾年先夠畀藥費。」家聲任職印刷版房工20多年，由學徒做到師傅，發病前月薪約1.5萬元；面對不被資助的癌症標靶藥，現在他只靠4千多元綜援金生活，十分無助。<br><br>他說，身上的6粒腫瘤，經化療後一度好轉，曾經只剩1粒腫瘤，但停止化療後，曾經消失的5粒腫瘤又再出現：「化療只係凍結病情，唔能夠殺死癌細胞，但標靶藥就做到，醫生話等待癌細胞指數降低，就可以做骨髓移植。」蘋果基金早前已為他籌得所需的3針藥費，於5月中他已進行第一針療程，可惜當他覆診時，醫生建議增加注射3針針藥。<br><br>「做療程之前，我特登食肥啲，怕到時食唔落嘢又易嘔，因為之前做嗰10幾次化療，味覺變得好怪，檸檬變到好腥，食水好重草青味，總之所有嘢一食落口就作嘔，頭暈到行唔到，好痛苦。」他指，服標靶藥後後遺症較輕，只是手部麻痹及「腳浮浮」。<br><br>現時，家聲每日要注射薄血藥針，防止血液凝固成血塊：「成日邊行邊諗，我以前剩係識返工放工，唔會理身邊同社會嘅事，但有病之後親身感到，原來好多唔識嘅人會無啦啦幫你，捐血、捐骨髓；如果有日好返，我會重新做人，世界上仲有好多嘢比錢同工作更重要。」<br><br>已進行標靶藥療程的家聲，現在只等癌細胞下降可以接受骨髓移植的機會，這段期間，他最擔心中途停藥：「呢個月會打第2同第3針，下個月就要開始打新加嗰3針，每針11萬元，怕籌唔到藥費，停咗注射就前功盡廢。」他盼望藥費獲得資助，保存一線生機。<br><br>患淋巴癌的「家聲」，需服用標靶藥抗癌。「蘋果日報慈善基金」早前為「家聲」籌得的善款扣除醫療開支後，已不足以支付下次藥費，盼有心人捐助，令他有康復的機會。<br><br>「家聲」捐款編號：C3866<br>網上捐款： http://bit.ly/1nQRthE <br><br>蘋果日報慈善基金<br>電話：2990 8688<br>傳真：2307 6307<br>電郵：mailto:charity@adfund.org.hk<br>WhatsApp：9862 7828<br>網址： http://charity.appledaily.com.hk <br>蘋果基金facebook專頁： http://goo.gl/eYKB89 <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br><br>如捐款至指定個案，請於入數紙／支票背面寫上其捐款編號，然後電郵／傳真／WhatsApp訊息／郵寄至本基金。<br><br>蘋果日報慈善基金於一九九五年成立，乃根據《稅務條例》第88條獲豁免繳稅的慈善機構，接受市民捐款外，《蘋果》捐出1%盈利，幫助有需要的人和資助有意義的社會及教育活動， 一切行政費用由《蘋果》支付，善款的一分一毫，全數用於受惠人所需。蘋果基金務求按照捐款人意願，把善款送交指定受惠人。然而個別受惠人可能因長期離港及搬遷等情況以致失去聯繫，甚或受惠人已經逝世或拒收捐獻，有關善款將撥捐蘋果基金作其他慈善用途。</p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C3866">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C3866">捐款記錄</a></div></p></body></html>