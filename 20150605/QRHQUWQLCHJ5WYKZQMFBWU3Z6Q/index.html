<html><header><meta charset="utf-8"><title>有圖有真相宏利500蚊拍太空片真有其事</title></header><body><h1>有圖有真相<br>宏利500蚊拍太空片真有其事</h1><p>近日網上瘋傳保險公司宏利有職員希望以500元製作3段合共3分鐘的「上太空」宣傳片，內容要有森林、太空船和上太空的橋段，但僅願支付500元製作費，被指侮辱廣告專業。雖然宏利前晚開腔否認事件，但繼續有網民爆料，今次更「有圖有真相」，力證有宏利職員曾向廣告公司提出製作短片，但事發其實是3個月前，最終被廣告公司一口拒絕。<br><br>「廣告狂人」facebook專頁貼出fb對話截圖，顯示有人向廣告公司提出製成「從森林上太空學新技能回地球開始跑數」的短片，「主要我公司其實係宏利，做啲財務策劃性質。如果段片有少少關係就可以」。專頁稱「但因為出價實在太好笑，我朋友當時自己cap咗圖，直至前幾日，我朋友清電腦啲舊相，再睇番都係覺得好好笑，所以就於facebook出post。<br><br>專頁爆料指，要求製作短片的宏利職員並非任職該公司市場推廣部，只是一名營業經理，很可能是自陶腰包想在公司晚宴時出位，「而此事確實，係一個小小員工自把自為、不知市價嘅超侮辱出價。」<br><br>專頁又貼出另一張截圖，稱當年開設製作公司時收到一間中介人公司要求為一本書錄製11次、每次3小時的訪問，拍攝日期橫跨半年，每次需要兩名攝影師，但只肯每人每次支付300元，即時薪只有100元。「見到之後，笑完之後...我哋當然無接。」<br><br>專頁稱廣告製作公司被人壓價不時發生，故事件曝光後即時引起廣告業界反彈，「一日之內怒出十幾個一分鐘上太空片，已經可見，呢口烏氣，大家忍咗幾耐。」並呼籲「尊重一吓我哋用青春時間熱情生命換嚟嘅creative(創意)同skill(技能)啦。」有相信任職廣告界的網民留言批評經常有客人以「今次無咩budget(預算)，幫幫手」、「之後仲有幾單都係你㗎」等藉口壓價。<br><br>廣告狂人facebook專頁： http://on.fb.me/1FvmRVm </p></body></html>