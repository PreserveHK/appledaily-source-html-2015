<html><header><meta charset="utf-8"><title>世青盃大勢：信哥軍葡國演入球騷 - 牽牛</title></header><body><h1>世青盃大勢：信哥軍葡國演入球騷 - 牽牛</h1><p>世青盃第三輪分組賽，其中兩戰全勝兼攻力強橫的葡萄牙U20，與C組最強對手哥倫比亞U20（左）交鋒，以小葡軍前線「勒唔住」，哥國亦具入球能力，再追入球「大」。</p><p>小葡軍兩戰已入七球，安祖施華連續兩仗建功，艾禾洛迪古斯上仗梅開二度。葡軍教練希路蘇沙賽前表示就算出線，球隊最後一仗仍保持主攻風格。小葡軍兩戰保不失，但只因對手攻力平平，以賽前友賽曾不敵巴西，今仗不易續保清白身。<br>哥倫比亞U20兩戰取四分，今仗勝出更可首名出線；哥軍最具名氣為車路士前鋒祖奧洛迪古斯，這位19歲小將首戰對卡塔爾一箭定江山。哥國戰力亦不俗，年初南美洲青年錦標賽雖屈居於阿根廷取亞軍，但也曾大勝巴西等，近六仗正式比賽，只有一場沒有入球，就算今仗未能獲勝，應至少能於葡軍身上取入球，入球「大」值博。<br>同日B組比賽，奧地利對阿根廷同樣熱捧「大」！阿根廷雖有安祖哥利亞壓陣，但他們首兩仗失了五球；奧地利攻力亦不俗，包括熱身賽，近四仗共入10球<br>。文：牽牛</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>