<html><header><meta charset="utf-8"><title>【壹週刊】沙田醫生變殼股玩家曹貴子股壇大收</title></header><body><h1>【壹週刊】沙田醫生變殼股玩家<br>曹貴子股壇大收</h1><p>【壹週刊】要數現時最紅的殼股玩家，非康健國際(3886)的創辦人曹貴子莫屬。市場傳聞，曹貴子與好友近年極之活躍股壇，牽涉的細價股達四十多 隻，適逢港股大時代，收割得非常和味！曹貴子原本只是在沙田行醫的兒科醫生，後來成立首間在港上市的康健醫療集團，先獲長實入股，後得「玩具大王」蔡志明 賞識，齊齊在股壇搵錢。他前年花一億元掃入天賦海灣頂層整圈單位，而蔡志明家人亦同樣掃入鄰座頂層，見面傾公事話咁易！<br><br>股市中殼股市場之神 秘，在於細價股股票的真正老闆，往往隱身其後。市場傳聞，有股壇中人在過去一年掃入十多隻殼股，「好進取，連Due diligence (盡職調查)都唔做就買。總之乜都要，如果用追女仔做比喻，人地揀女仔可能只揀十八廿二，佢就十八至六十歲都通殺。」一名股壇中人指。牽涉的股份，包括中 國新經濟投資(80)、DX.com(8086) 、智易控股(8100)等等，總市值達二百一十五億元。<br><br>近年在市場炒殼股，方法有兩種。 一種是借錢給莫財的上市公司大股東，但要求對方還錢，只收一半現金、另一半為同等價值的上市公司股份，「拎到半隻殼，就可以諗辦法炒起佢。例如話有大陸公 司要借殼上市，股價到時大升就可賺錢。」第二種方法，是直接將隻殼借出去，「有殼係手但無項目既，咪借隻殼俾人，話有項目唧入去囉，又係博散戶追入。」股 壇中的專業團隊已能「一條龍」，既有錢及殼借出去、又有多個大陸項見自己搞，還有財經演員、傳媒及大基金追捧，可謂立於不敗之地。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>