<html><header><meta charset="utf-8"><title>藝人𡃁模：去賓館實有問題</title></header><body><h1>藝人𡃁模：去賓館實有問題</h1><p>【本報訊】「星夢」未必是傳奇，可以是噩夢。今次非禮案中疑犯就是利用時下少女愛發明星夢，以拍戲試鏡為餌，誘騙當事人墮入色魔陷阱，有藝人及𡃁模教路試鏡最好去安全地方，若要求去賓館一定有問題。<br>𡃁模郭穎兒（Celia K.）表示，「我都喺街頭俾星探發掘，但我會好小心，會攞張卡片返屋企上網check清楚先，仲會打電話睇吓係咪有呢個人。如果上office最好搵埋家人或者朋友陪住自己，賓館呢啲地方就太危險」。</p><p>「最好先搜尋地址」
</p><p>藝人石天欣則說：「我冇試過，可能我比較懶，同埋冇乜時間，如果去試鏡對方畀個地址你，最好搜尋吓個地址知道嗰個乜嘢地方，知道如果唔係office，係住宅或其他地方咁可能有問題啦，或者都可以問吓啲模特兒朋友，求證吓係咪真！」<br>另一名𡃁模曾淑雅（Jumbo）認為，「十七歲時試過喺尖沙嘴街頭遇到自稱星探嘅人，自稱唔係呃人，我都跟佢哋上去office。上到去問我有冇相，又叫我墊支四、五千蚊，對當時仲係學生嘅我嚟講係幾大嚿數，但我冇卡、冇現金，好彩佢哋亦唔係好強硬，最後畀我走，以後試鏡都會小心」。<br>■記者周鳳儀</p><p>【LIVE】渣馬直擊<br> http://bit.ly/nextmedialive  </p></body></html>