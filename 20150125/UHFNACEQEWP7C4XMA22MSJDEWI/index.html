<html><header><meta charset="utf-8"><title>【壹週刊】領養病貓　新主人醫足兩年變番靚</title></header><body><h1>【壹週刊】領養病貓　新主人醫足兩年變番靚</h1><p>【壹週刊】寵物店動物百病纏身 在寵物店內明明見貓狗BB精靈可愛，為何買回家後不久就接病過不停？寵物店的貓狗不少來自繁殖場，而繁殖場在港可謂無監管，不少私人經營的繁殖場衛生情況極惡劣，狹窄擠迫的生活環境令動物易傳柒疾病。<br><br>打種貓狗要不停生育直到死去，身體狀況差，幼貓犬出生後又得不到媽媽照顧，健康情況可想而知。有寵物店更會為幼貓犬打針，維持牠們活躍，到寵主帶回家，藥力過後就可能開始發病。  波波就是來自寵物店的貓。原主人不久就將波波塞到另一家寵物店，一毫子醫藥費都沒有付過，更吩咐寵物店老闆娘要向有意領養的人隱瞞病情，務求盡快送走波波。「第一眼見到波波，佢頸、背脊、尾巴都一撻撻紅色，毛又稀疏。<br><br>諗過自己負擔得起又有養貓經驗，就決定以後照顧波波。原主人其實係媽媽嘅朋友，我叫媽媽同佢講唔應該咁對待生命。可能媽咪覺得我無大無細唔尊重長輩，我哋鬧起交上來。」  便便健康指標 原以為波波只是皮膚病，誰知波波的便便中竟然帶血。<br><br>「嚴重時一日屙七八次，屙無可屙就滴血，佢攰到無晒精神。」獸醫指波波天生體質敏感，腸胃、皮膚、呼吸道都有事。皮膚上的是金錢癬，更會傳給人類，但癬藥和腸胃藥不能同時服用。<br><br>「腸胃要緊唯有先醫。好彩食咗藥一排就止血，於是我開始試驗波波對咩食物過敏。後來發覺貓糧成份中愈多穀物就愈易出血，食零食就一定屙血。以家轉晒無穀物乾糧，同埋蒸新鮮雞柳俾佢食。但有時食得太多，便便就會有血絲，所以要細心留意便便狀態。」<br><br>兩三日就要見一次醫生，令人同貓都疲憊不堪，「然後要醫金錢癬，好麻煩，每日早晚都要在皮膚上搽藥水。本來怕傳染就戴住手套，但唔就手，索性徒手搽。」經過 兩年治療，波波總算變番隻靚貓。「有日我上網睇摺耳貓資訊，原來摺耳特徵係因為人類亂配種而生成，好易出現骨枯，行路都痛。我就忍唔住喊出嚟，人類為一己私欲竟然咁殘忍。」說着說着，Cheryl眼眶淚光在打轉。<br> <br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>