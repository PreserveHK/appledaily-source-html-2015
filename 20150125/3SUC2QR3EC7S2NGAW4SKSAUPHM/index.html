<html><header><meta charset="utf-8"><title>合桃酥加水變合桃糊</title></header><body><h1>合桃酥加水變合桃糊</h1><p>【本報訊】老店愛皮西來到第三代，只剩餅店，解淑菁堅持做舊時味道的糕餅，包括三分鐘可變合桃糊的合桃酥、配羅宋湯不可少的「硬豬」，及全人手製的鳥結糖和西梅糖。「舖細咗一半，人手又少，唔可以好似中環舖咁多款式，精選廿款我認為最經典嘅嚟賣」。<br>不純粹買賣，挑選的麵包款式都要講感情，菠蘿包、腸仔包和餐蛋包欠奉，爺爺不時提起，早已「失傳」的拳頭包，還有滿載童年回憶的山東合桃酥是必然之選。「合桃酥係我三歲時嘅記憶，每逢星期六，就會有個叔叔，攞住啲山東土產賣畀我哋，嫲嫲每次都用紅紙包好，又會將合桃酥放喺碗，加兩湯匙糖再倒熱水，焗一陣攪拌，變成傳統山東合桃糊，好有趣」。<br>不能缺少的還有代表一個時代的齋包，「由細到大同爺爺住，佢講好多古仔我聽，五十年代嘅香港，比較貧苦、生活簡單，當年賣嘅多數係咸豬、硬豬同提子麥包一類冇餡料齋包，仲有再早啲嘅拳頭包同雀仔包，係好多人嘅三餐」。她說當年的栗子包和花生醬包，已屬高級貨，遇上喜慶才會吃。<br>■記者呂麗嬋</p><p>【LIVE】渣馬直擊<br> http://bit.ly/nextmedialive  </p></body></html>