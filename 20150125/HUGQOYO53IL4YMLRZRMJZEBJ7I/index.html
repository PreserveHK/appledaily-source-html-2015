<html><header><meta charset="utf-8"><title>楊千嬅紅館騷開鑼《勇》字打頭陣</title></header><body><h1>楊千嬅紅館騷開鑼《勇》字打頭陣</h1><p>久未再開演唱會嘅楊千嬅，昨晚於紅館舉行演唱會《Let's Begin》首場。之前千嬅話過係因為多得商台邀請佢開拉闊音樂會，令佢重燃開紅館騷嘅夢想，昨晚消瘦不少嘅千嬅狀態大勇踏上舞台，老公丁子高同囝囝齊來捧場，囝囝仲玩螢光棒支持媽媽，超級可愛。<br><br>個唱於晚上八點四十分開騷，四面台，舞台部份呈不規則狀，有啲梯級位凸起咗，令足踏六七吋高跟鞋嘅千嬅一步一驚心。千嬅甫出場，全場一片漆黑，千嬅先唱《勇》，唱咗兩句，個台先至升起。身穿露肩裝、紅色外套嘅千嬅高貴現身，佢件外套仲非常特別，有Laser射向觀眾席，相當特別。<br><br>唱完《勇》之後，千嬅除下外套，裡面係裸色長裙，仲有啲透視，千嬅即獻唱《煉金術》，又話:「你哋好，今晚好開心！你哋係咪等呢日等咗好耐呢？唔止你哋，我都係！」隨後舞台升起，千嬅再獻唱一曲《小城大事》，裙上一盞盞小燈徐徐亮起，場面好靚！<br></p><p>【LIVE】渣馬直擊<br> http://bit.ly/nextmedialive  </p></body></html>