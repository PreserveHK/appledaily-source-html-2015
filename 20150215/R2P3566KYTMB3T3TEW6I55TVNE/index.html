<html><header><meta charset="utf-8"><title>石永泰籲港人企硬「反大」護法治</title></header><body><h1>石永泰籲港人企硬「反大」護法治</h1><p>【本報訊】大律師公會前主席石永泰再開腔質疑港府常常把「依法」掛在口邊，「係咪你好有信心個法律一定係歸你邊嘅呢？係咪有咁樣呢個潛台詞呢？」又指絕不同意香港青年不尊重法治之說，更表明「如果有人用法律嚟到大我哋，講得唔好聽啲，我哋就要所謂企硬」。<br>石永泰上月中於法律年度開啟典禮辭時表示，港府官員發言時常強調「守法」、「依法」，聽來似是對法治必恭必敬，但質疑這種說或適得其反。<br>他接受有線電視訪問時稱，對其言論引起迴響感詫異，「可能係咪因為呢個年代講『阿媽係女人』比較困難」，又重申港英年代的港府不會經常提到「依法」。</p><p>「呢個『法』佢講晒」
</p><p>石認同在一國兩制下，有些法律交接點香港法院管不到，但他以涉及普選特首的《基本法》第45條為例，指即使政改五步曲中有部份由中央決定，可是「係咪咁所以就係當權嘅人就可以滿有信心地：『嗱，依法呀、依法呀』。因為點解呢，因為佢知呢個『法』佢講晒吖嘛」。<br>對於人大釋法、政改一類問題，內地專家說法予人較權威的情況，石表明「所以我哋要『反大』佢囉，唔係『玩大』佢咁解。所以如果有人用法律嚟到大我哋，講得唔好聽啲，我哋就要所謂企硬」，並解釋「你們眼中唔違反法律就是法治呢種概念，不是我們恆久以嚟所認知嘅法治概念。咁邊個大啲呢？我覺得我哋大啲，點解呢？香港嘅法治係行之已久係有效嘅」。<br></p><p>不能醜化運動訴求
</p><p>提到佔中，石指事件最終以和平理性的手法告終，「所以我係唔贊成有人講話香港嘅年青人不尊重法治，所以就有違法佔中嘅問題出現。我唔同意，一點兒也不同意」，強調不能因佔領運動違法而醜化運動背後所爭取的訴求。<br>身兼城大法律院副教授的經民聯梁美芬認為，其實過去數十年法治、守法等觀念已潛移默化了港人，可是佔中採用的非法手段，令這個觀念受損，尤其有青年人「側埋一邊」，甚至仇視法律。<br>梁美芬覺得石永泰的言論「有少少抗拒（依法）」，希望「大家嘅前提係唔應該攻擊依法，因為呢個法治社會嘅第一步，否則好危險」，內地與香港法制不同，冀雙方可以從解釋法律的層面討論，尋找共識。<br>■記者呂浩然</p></body></html>