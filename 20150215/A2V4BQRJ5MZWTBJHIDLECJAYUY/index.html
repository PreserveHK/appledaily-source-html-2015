<html><header><meta charset="utf-8"><title>君如拖舞男開P娜姐玩轉風火輪</title></header><body><h1>君如拖舞男開P<br>娜姐玩轉風火輪</h1><p>吳君如前晚繼續為《12金鴨》造勢，在尖沙嘴大搞猛男派對，從台灣找來了亞洲第一舞男天團X-John的四位猛男，火併《金鴨》的劉浩龍、姜皓文（黑仔）及BabyJohn。出席的女星包括周秀娜、薛凱琪（Fiona）、陳靜（DaDa）、王菀之（Ivana）、衛詩雅及Ball后薛芷倫等。X-John等舞男大搞氣氛，同君如大跳艷舞，更除衫赤裸上身向眾女星餵蕉，之後又胸壓Fiona及逼Ivana摸胸，令到兩女面紅怕醜，前者驚叫兼用手擰歪面，Ivana則含蓄儍笑。</p><p>「好凍呀！好濕呀！」</p><p>一向豪邁的娜姐和衛詩雅就玩得最放，娜姐餵完半裸猛男食蕉後，還齊齊玩無敵風火輪。娜姐被猛男抱起轉足三百六十度，她更high到揈手。本來密實只露腰間的她被倒轉時，由露腰玩到騷腹肌。娜姐着陸時高舉雙手歡呼，卻不慎露出黑色運動bra邊走光，她接受訪問時已表示有打底：「好驚有嘢跌出嚟，我嗰時摷緊褲袋，驚跌電話，又冇心理準備，俾人躓一再躓，躓到胃嗰度，有啲痛，驚魂未定。」而衛詩雅就被肌肉男含冰輕舔玉手，她不禁喪笑：「好凍呀！好濕呀……個身，笑到氣門好痛，佢哋好保護自己，唔會畀你掂到，佢哋真係好大隻、手臂好硬呀。」<br>採訪：盧妹<br>攝影：沈健程</p></body></html>