<html><header><meta charset="utf-8"><title>情人節一人餐堅有人食老闆：唔駛自卑</title></header><body><h1>情人節一人餐堅有人食<br>老闆：唔駛自卑</h1><p>情人節晚上，街裡愛人一對對，「閃光彈」真係射傷小記及眾多單身人士的心，不過，《蘋果》報道過一間深水埗餐廳，他們推出的「情人節一人套餐」，又可否為大家療療傷呢？<br>記者：黃文浩 余睿菁<br><br>今晚，記者再次去到該餐廳，直到晚上七時半，餐廳入座率達九成，當中有3人享用一人套餐，職員稱比預期少，「係有人預訂，但佢哋可能爽約。」不過，昏暗的環境，配上心心掛飾及擺設，每張餐桌都加上粉紅色蠟燭，也證明了浪漫，並非情侶的專利。<br><br>梁先生（四十歲）於Facebook看到一人套餐的餐牌，覺得菜式吸引，加上朋友介紹，故來嘗試，覺得味道「都OK啦！」他坦言單身生活多姿多彩，不會感到寂寞，也沒有特別期望餐廳安排單身女士與他共享晚餐，「愛情呢啲野順其自然啦！」<br><br>除了單身客，一人餐亦吸引到戀愛中的曾先生（三十六歲），他表示已與女友拍拖兩年，但因雙方工作繁忙，無法正日慶祝情人節，「趁有少少時間，見到網上咁hit，所以嚟試下。」<br><br>老闆廖先生在朋友的生日派對中，發現不少單身人士，故開始於餐廳內舉行單身派對，去年起更於情人節推出「情人節一人套餐」，「想證明單身唔駛自卑，唔好咁寂寞」。<br><br>該餐廳經理Man Cheng表示所有享用一人套餐的女士皆會贈送毛巾花一支。他笑言報道刊登後，有人致電問餐廳是否婚姻介紹所，「可能以為我哋係媒人」！</p></body></html>