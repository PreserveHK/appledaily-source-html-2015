<html><header><meta charset="utf-8"><title>外星圖寶：梨精丸子</title></header><body><h1>外星圖寶：梨精丸子</h1><p>日本千葉縣船橋市吉祥物船梨精近年紅得恐怖，日本啲大紅人好似Hello Kitty咁都黐過佢出商品。最近連小丸子都要搵船梨精撐場，由於《櫻桃小丸子》動畫播出二十五周年，今日喺日本播嘅一集就搵船梨精客串，小丸子仲會孭埋佢一齊去摘生果㖭。</p></body></html>