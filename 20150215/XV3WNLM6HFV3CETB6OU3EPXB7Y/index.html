<html><header><meta charset="utf-8"><title>一級賽揀馬真係唔難！</title></header><body><h1>一級賽揀馬真係唔難！</h1><p>周日（15日）舉行兩場本地一級賽，第七場1200米主席短途獎及第九場1800米香港經典盃。<br>睇番今季三場本地一級賽，例有東廐馬入Q，勁取兩冠一亞，今次練者派出「幸福指數」及「美麗大師」分途出擊，必圖再下一城。<br>自2006年復辦打吡預賽後(2011年易名為香港經典盃)，此賽一直是高分馬樂園，期間僅一屆不見100分以上馬入Q，合共交出五冠八亞三季，今屆只有「美麗大師」逾100分，比對手高10分或以上；加上東廐以往有「俊歡騰」、「喜蓮福星」及「締造美麗」先贏經典一哩，然後進軍經典盃連捷或上名。「美麗大師」上仗以無敵姿態攻下經典一哩，告東尼事後形容其實力更勝「締造美麗」，今場值得優先捧場。<br>至於「幸福指數」，早前百週年紀念短途盃勝出，此駒跟韋達合作四戰三冠一亞全入Q，人馬默契十足。周日衝擊主席短途獎，本身2011年4月出世，如今其實仍三歲，應續有進步空間，今場絕對有權反勝已六歲的「友瑩格」。</p></body></html>