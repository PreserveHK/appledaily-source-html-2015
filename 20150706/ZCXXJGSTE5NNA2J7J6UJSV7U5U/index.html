<html><header><meta charset="utf-8"><title>徐淑敏湊囡囡荔園贏把扇</title></header><body><h1>徐淑敏湊囡囡<br>荔園贏把扇</h1><p>【爆相爆片】結業18年的荔園近日在中環海濱重開，吸引不少一家大細捧場，如徐淑敏（Suki）前日便偕老公黃浩及兩個囡囡Vianna和Renee到荔園享受家庭樂。昨日讀者劉先生透過本報「爆相爆片」報料，指前日下午4時半左右發現Suki一家四口現身荔園，同行還有兩個黑人保鑣，認真大陣仗。<br>不過，劉先生指Suki一家全程只攻攤位遊戲，包括掟階磚、飛甩雞毛和彈跳青蛙等，但Suki只是負責影相，由黃浩出馬跟兩個囡囡玩遊戲，可惜屢次失手，僅在其中一個遊戲贏得小禮物，而他們玩掟階磚其間，有荔園高層上前跟Suki夫婦打招呼和合照，然後送了兩個公仔給兩個小朋友。劉先生又表示，Suki疑似是真空上陣，不少途人認出Suki並舉機拍照，Suki也未有抗拒任影唔嬲，而她一家逗留了半小時便撤退，本來Suki欲帶女兒玩摩天輪，但未知是否天氣太熱還是其他原因，最後還是打消念頭上車離開。</p><p>「背脊有個窿啫」</p><p>記者昨致電Suki，她指前日family day帶兩女到荔園逛逛，細女Isabella因為年紀太細未同行，Suki說：「當嘉年華會咁，其實同以前荔園又唔係好似，但佢哋（女兒）都開心。」未有參觀恐龍屋？她說：「冇呀，好熱呀，所以玩咗一陣，影咗啲相就走。老公掟中咗把扇咋，咁啱撞見個PR，佢送咗兩隻公仔畀我哋。嗰度有啲噴水咪降吓溫囉！跟住帶啲小朋友去食雪糕。」對於讀者指她真空，Suki笑住否認：「背脊有個窿啫！唔係真空。」<br>採訪：魯吉</p></body></html>