<html><header><meta charset="utf-8"><title>女神tea time：《港囧》炒埋院線股 - Fifi</title></header><body><h1>女神tea time：<br>《港囧》炒埋院線股 - Fifi</h1><p>近幾年影業成為大陸富豪新興投資熱門行業，好似《港囧》上映3天，狂收6.8億元人仔票房，而且每日的票房都破內地影業單日票房前三甲！21控股（1003）今年4月易手後，就向主要股東之一徐崢，收購《港囧》收益權，而家《港囧》咁收得，或開市有得短炒一轉。<br>而家咁多人開戲，院線選擇多咗，今年內地票房總收入就破硬紀錄，院線自然受惠。好似A股上市的萬達院線，上半年純利增五成，星美（198）就增56%。<br>是日推介南海控股（680），公司除經營開房及IT業外，亦有經營「大地影院」。截至6月底，旗下擁有263間已開業影院，銀幕數目達1,333塊，比星美嘅1,000塊還要多。期內票房收入9.7億元人仔，比去年同期增長49.2%。在《港囧》催谷下，下半年票房收入一定靚仔。公司文化傳播業務上半年，營業額佔總額73.2%，稅前溢利淨額4,650萬元，按年增1.2倍。加上主席于品海最近大搞傳媒，最近亦籌辦新媒體《香港01》，於傳媒界高薪大規模挖角。影業係熱炒行業，老闆又在新媒體大展拳腳，要完全體現南海價值，他日搞下好似分拆呢類財技動作都唔出奇。<br><br>Fifi<br> http://www.facebook.com/lovefrystock <br>本欄逢周二、四刊出</p></body></html>