<html><header><meta charset="utf-8"><title>四失C朗搞掂意大利索模</title></header><body><h1>四失C朗搞掂意大利索模</h1><p>【綜合西班牙外電】皇家馬德里前鋒基斯坦奴朗拿度（C朗）踏入2015年狀態下滑，間接令皇馬衞冕歐聯失敗，亦失去西甲冠軍，有傳C朗「跌Watt」原因是與俄羅斯名模艾琳娜分手有關，不過據西班牙傳媒報道，C朗最近已經找到新歡，同樣是模特兒的意大利索女模特兒阿莉絲亞（Alessia Tedeschi）。<br>24歲的阿莉絲亞同艾琳娜一樣擁有高佻身材，證明C朗品味不變；阿莉絲亞透過參選意大利小姐出道，現時為模特兒。據西班牙傳媒報道，皇馬歐聯準決賽次回合被祖雲達斯淘汰出局後，阿莉絲亞就在C朗家中「過夜」，以安慰這位金球獎得主。事實上阿莉絲亞經常有意無意在社交網站暗示自己與C朗關係，包括到皇馬主場巴拿比奴參觀，也經常「打卡」兼自拍自己身處馬德里。</p><p>傳將帥不和或投PSG</p><p>不過如果阿莉絲亞想做C朗「跟得女友」，來季可能轉移基地至巴黎，事關《馬卡報》報道，法甲冠軍巴黎聖日耳門已準備開出1.25億歐元（約10億港元）的破紀錄轉會費，向皇馬提出收購C朗。而報道也爆出教練安察洛堤與C朗關係一般，兩人也甚少傾談，或成C朗離開皇馬的原因之一。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>