<html><header><meta charset="utf-8"><title>英超攻略：謝四告別紅軍難言勝 - 何西</title></header><body><h1>英超攻略：謝四告別紅軍難言勝 - 何西</h1><p>利物浦在英超煞科戰作客史篤城，雖然今仗是謝拉特在紅軍的最後一戰，要搶分確保下屆歐霸盃參賽席位，但受內憂外患下，於季尾表現實在非常不濟，造訪無甚壓力但演出一直穩健的史篤城，確實難贏，主隊受讓平/半下，捧史篤城下盤。（球賽編號：星期日46；now625台今日10:00pm直播）</p><p>史篤城走勢穩健</p><p>史篤城非名牌球隊，但在曉士領軍下今季整體表現相當穩健，已鐵定以第九名完成球季，連續兩年取得這佳績。史篤城上仗作客已降班的般尼踢成0:0，最近六場聯賽僅一次落敗；球隊今季主場表現亦佳，聯賽至今於地頭得勝率達五成，只有三場主場比賽無法取得入球。今仗迎戰利物浦，即使史篤城無甚可爭，但無包袱不代表表現會差，後者絕對有取分本錢。<br>利物浦在今季成績下滑，季中回勇一度出現爭前四希望，然而狀態再急瀉下現已緣盡下屆歐聯，目前僅以兩分領先第七位修咸頓，更要取勝才能肯定取得下屆歐霸盃席位。</p><p>紅軍上仗在主場不敵水晶宮，要怨只可以怨自身能力不足，埋門把握力差，戰術上亦無變招。<br>連同英足盃在內，紅軍在最近六戰只能在英超榜末昆士柏流浪取得唯一勝仗，近日亦傳來史達寧攤牌要走人消息，士氣欠佳。即使今仗是隊長謝拉特真正紅軍最後一戰，恐怕對手仍冇面畀，紅軍造訪史篤城實在無取勝本錢，下盤穩開。<br>文：何西</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>