<html><header><meta charset="utf-8"><title>鄧穎芝騷比堅尼大膽講國籍話題</title></header><body><h1>鄧穎芝騷比堅尼<br>大膽講國籍話題</h1><p>轉國籍最近成為頗敏感話題，而昨日鄧穎芝(Vangie)竟然喺網上大談呢個話題，仲話自己就嚟要轉國籍喎。不過大家唔使太緊張，佢只係話曬太陽曬到黑，講笑話要轉國籍啫。<br><br>近期迷上pole dance嘅Vangie，昨日喺instagram貼咗一張着住比堅尼曬太陽嘅相，佢標註地方係Temple Hill Villas，相中見唔到Vangie個頭，只係見到佢個sexy body，Vangie曬到一身古銅色嘅膚色，予人健康感覺，佢話：「天生皮膚易黑，出發前同自己講留返d（啲）quota暑假用，但係呢個地方太正，今次呢壇嘢就快曬到要轉國籍喇。」之後Vangie貼咗條練鋼管舞嘅片，真係一個健康嘅可人兒喇﹗</p></body></html>