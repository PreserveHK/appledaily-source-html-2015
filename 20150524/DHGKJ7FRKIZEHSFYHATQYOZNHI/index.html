<html><header><meta charset="utf-8"><title>上世姻緣今世續　感激奉獻青春阿B咀范姜：冇錢都跟住我</title></header><body><h1>上世姻緣今世續　感激奉獻青春<br>阿B咀范姜：冇錢都跟住我</h1><p>鍾鎮濤（阿B）和范姜前晚在灣仔君悅補擺喜酒，百星到賀，場內衣香鬢影，婚宴由一班星二代花女如上山詩鈉、邱淑貞等人的女兒手拖手上台揭開序幕，一對新人在張學友唱《First of May》中進場，台上接受賓客的祝福，阿B和范姜所生的女兒，10歲的鍾懿和5歲的鍾幗在台上獻唱《I knew you were trouble》和《Price Tag》送給最愛的爸爸和媽媽，再播放去年峇里註冊結婚的片段。</p><p>咀完老婆即抹嘴</p><p>之後婚宴進入Party Time，賓客輪流上台高歌，溫拿台上大唱金曲《L-O-V-E》、《陪着她》等，還有譚詠麟、曾志偉等高唱《酒紅色的心》、《愛情陷阱》、《House of rising sun》等名曲，猶如一個溫情懷舊迷你演唱會。另外，昨日是阮兆祥47歲生日，台下賓客送上生日歌。<br>許志安與太太鄭秀文離開時手拖手十分恩愛，但一見記者拍照即分開行，現場更有點混亂。<br>前晚大約11點半阿B拖着穿黑色性感露背晚裝的范姜接受傳媒訪問，兩人應記者的要求甜蜜咀嘴拍照，阿B咀完老婆更搞笑地用手抹嘴，之後又再影全家福，阿B被問到有否感動到喊？他自爆說：「少少啦，學友把聲真係好麻煩，佢一唱歌我就起雞皮，首歌我又好鍾意，對我好有意思。」范姜表示因為感動落淚，所以忘記了很多想講的說話。<br>阿B被一再追問對范姜的「愛的宣言」，他說：「講番有相士話我哋上一世已經認識，𠵱家經歷咗17年，今年第18年，好開心同有信心走埋一齊。」阿B指該名相士就是鍾鎮濤，兩人再次感動到眼濕濕。阿B續說：「范姜喺佢最靚時候，我認識佢，𠵱家都好靚，但當時佢充滿好陽光，23、24歲，大好前途，但我人又老錢又冇嘅阿叔，佢都跟住我，我好似爭佢啲嘢咁，所以𠵱家就結婚。」<br>採訪：王連連<br>攝影：陳志嵐</p></body></html>