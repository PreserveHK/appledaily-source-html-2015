<html><header><meta charset="utf-8"><title>【未計博彩】澳門人均消費勁跌18%　酒店劈價吸客救亡</title></header><body><h1>【未計博彩】<br>澳門人均消費勁跌18%　酒店劈價吸客救亡</h1><p>澳門酒店減價招客，不過訂房情況仍然麻麻地！去年聖誕想去澳門，早一個月前預訂都嫌你太遲，大部分酒店在12月中之前已經爆滿，不過，一年過去，仲有一星期就到萬眾同歡的節日，咦，居然仲有好多酒店選擇！<br><br>以各間賭牌酒店旗艦為例，去年12月10日以前，除了供應量較多的金沙外，其他牌主旗艦一早已經爆滿，純房價更是最低收費每晚3000元，想去？明年請早！<br><br>不過，原來今年都唔需要太早！現時距離聖誕節只有短短一星期，但是我們四出查探，發現多間牌主旗艦酒店仍然有位，除了澳門銀河酒店、永利及新葡京外，其他牌主旗下的酒店包括美高梅、威尼斯人、新濠旗下的君悅酒店等等仍然有得訂，普通房價由2000元至3400元不等。<br><br>其實，澳門各大酒店已經出招，冬至之前特地以平價招客，本地旅行社推澳門五星級的JW萬豪酒店套票，21日前出發二人價錢1,890元，包住宿、早餐及來回船票，較平日套票售價約2,000多元更平，但是目前仍有不少房間可供訂購。<br><br>所以，大家慢慢揀，話唔定仲有last minutes優惠添！</p></body></html>