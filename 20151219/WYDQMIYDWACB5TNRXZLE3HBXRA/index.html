<html><header><meta charset="utf-8"><title>英超大勢：喜鵲振翅上盤發「維」 - 咖喱</title></header><body><h1>英超大勢：<br>喜鵲振翅上盤發「維」 - 咖喱</h1><p>周末英超尾場下游大戰，「喜鵲」紐卡素主場鬥阿士東維拉。紐記狀態復蘇，最近連贏熱刺及利物浦兩支實力分子，相反維拉換帥後仍無起色，今仗主隊讓平/半，宜捧上盤。</p><p>榜首李城「大」鬧愛華頓
</p><p>紐記今季的傷兵數字持續高企，大部份都是長期養傷，例如告魯爾、希達拉及奧巴坦；不過，球隊逐漸適應他們缺陣的影響，表現漸入佳境。踏入12月後，紐記脫胎換骨，兩周前主場淨勝利物浦2:0；上場面對熱刺先落後一球下踢出鬥志，靠阿歷山大米祖域及艾約斯佩雷斯末段各建一功，作客反勝2:1，今季首次取得兩連勝。相反，榜尾的維拉仍未見復蘇希望，他們改由加迪執教後五戰不勝，更曾被愛華頓大炒四球，所以今場看好紐記繼續贏。<br>另一場英超，今季聯賽僅逢一敗的榜首李斯特城作客愛華頓。李城是全英超攻力最強的球隊，16戰入34球，場均入超過兩球；陣中射手占美華迪及馬列斯狀態大勇，其中馬列斯近兩場入四球。雖然李城攻力強，但防守只屬中游水平，16戰失22球，而且正選中堅賀夫今場停賽，肯定對防守造成影響。愛華頓火力同樣強勁，排全英超第三，與阿仙奴並列；連同英聯盃，中鋒盧卡古已經連續七場比賽入波，巴克里及迪路菲奧兩位進攻中場亦大勇。翻查往績，愛華頓及李斯特城上季兩度交手均踢成2:2，所以今場一於再追「大」。文：咖喱</p></body></html>