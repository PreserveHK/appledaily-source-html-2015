<html><header><meta charset="utf-8"><title>老公Mandy世紀拖手唔畀面洗米嫂：搞緊離婚</title></header><body><h1>老公Mandy世紀拖手唔畀面<br>洗米嫂：搞緊離婚</h1><p>混血女模Mandy Lieu離港9個月後，前晚趁周焯華（洗米華）今日舉行家族旅行前回港。Mandy經過一年多的秘密小三生活後，昨日凌晨終獲洗米華以世紀拖手返家，確定其身份及地位，卻觸發忍無可忍的正印洗米華太太陳慧玲（Heidi）提出簽紙離婚，並缺席今年的家族旅行，洗米嫂昨簡單回覆：「係，搞緊離婚。」</p><p>太陽娛樂老闆周焯華太太陳慧玲，在昨日凌晨老公世紀一拖小三Mandy Lieu後，已經向洗米華提出離婚，欲結束13年婚姻。昨午Heidi在電話中承認已經在離婚書上簽名，她說：「係，搞緊離婚，不過有好多嘢交畀律師處理緊，暫時唔方便講太多，多謝關心。」據洗米嫂閨中密友透露，Heidi經歷了超過一年被Mandy介入其婚姻，已經受盡委屈，亦難忍與別人分享自己老公，加上眼見老公不給自己面子，當着傳媒拖Mandy，令她對老公心灰意冷，決意簽紙離婚。</p><p>洗米華搬出澳門大宅
</p><p>其實Heidi早在今年10月到澳洲家族旅行時，已提出過一次離婚，當時洗米華卻拖字訣。到上月洗米嫂已委託律師擬好一份離婚書，並且已經在上面簽紙，只欠老公的簽名。經過昨日凌晨洗米華與Mandy的世紀拖手返歸事件後，感到老公不尊重自己及家庭，更堅定她離婚的決定，並已鐵定今日不會隨家族出發到日本旅行。據知目前律師正處理二人的財產分配及其他細節，兩名女兒將會由Heidi照顧，洗米華亦會搬出位於澳門的大宅。<br>整件事最大的導火線，是前晚Mandy在離港9個月後回港由洗米華的專車接走，到九龍城的上品火鍋打邊爐。到大概11時15分左右，同樣以一身全黑打扮的洗米華，無視火鍋店外的20多名記者，由後巷進入火鍋店內與Mandy撐枱腳會面。<br></p><p>他們逗留到凌晨12時10分離開，Mandy與洗米華一同上車，送完幾名友人返家後，就駛到盛傳是洗米華豪花近億、買給Mandy位於西半山西摩道豪宅珒然，二人下車時，洗米華更當着現場記者，一手拖着Mandy同行超過20秒，直至入到大廈內仍沒有放手，似乎是洗米華想確定Mandy的地位，亦直接令到忍無可忍的太太Heidi死心。<br>另外，對於洗米華夫婦搞離婚，Mandy模特兒公司回應：「公司旗下藝人感情事，公司並不會過問。」<br>採訪、攝影：吳耀輝、羅德光</p><p>【網民熱話】全城撐洗米嫂</p><p>Dash Elmo：<br>「加油Heidi，無謂再忍，你會活得更好！你唔再係洗米嫂，唔係周太，你就係陳慧玲，一個好媽媽！」<br><br>Christychanll：<br>「陳慧玲小姐，我支持你，為咗呢個臭男人死忍爛忍真係唔值得。其實我一直都好佩服你為夫家的付出，但呢個臭男人唔懂得珍惜你，係佢嘅損失！」<br><br>mak cici：<br>「臭男人，冇你老婆同你捱，你會有今日？自己做過咩你自己知啦！大婆今日就係你（Mandy），明天，你一定有報應。」<br><br>Bibi Ho：<br>「好！分佢身家走人，你只係失去一個唔愛你嘅人，你仲有2個囡囡，加油，支持你！Mandy我就放長雙眼睇吓你個洗米華幾時再爆出面有女人！」<br><br>Uchaedmo Cheung：<br>「分佢身家，再搵個錫自己嘅男人。」</p></body></html>