<html><header><meta charset="utf-8"><title>羅霖賣酒送寫真排隊任攬合照</title></header><body><h1>羅霖賣酒送寫真<br>排隊任攬合照</h1><p>半百美魔女羅霖（Candy）推出熟女寫真《Timeless》，在今年書展贏盡口碑兼人氣，銷量報捷，三度加印，難怪Candy開心到不得了！前晚Candy於尖沙嘴半島酒店為由她任董事的馬伯樂酒業舉行慈善晚宴，由於賓客買酒後會獲贈簽名寫真，Candy前晚甫到場即引來哄動，Candy說：「可能係送寫真嘅原因，今晚超出預算，啲寫真唔夠送，要之後補送。」<br>場內不少男士看到Candy真人均眼望望，逐一跟Candy攬腰合照兼攞簽名，令現場變成小型簽名會，其中有外籍酒莊莊主大讚Candy寫真：「Very sexy, very nice！」還有男士直言很喜歡Candy，有看她在電視劇《真情》中飾演雙雙的角色，讚她十年不變。<br>Candy今天起程與囝囝到東南亞旅遊度假，休息過後便繼續拼過。Candy未來的工作排山倒海，除備戰進軍樂壇、拍微電影外，她即將投資保健產品生意，繼續商界、娛樂圈兩邊忙。</p><p>唔急搵男友</p><p>Candy說：「拍完同家燕姐嘅微電影，我都傾緊另一部，個角色係我非常期待嘅，可以實現願望，雖然會好辛苦，但我唔介意。而我又會跟麥潔文學唱歌，佢教我，我好有信心，但都要勤力練歌，三個囝囝就受罪，可能要匿埋廁所唱。」<br>提到今次酒會，Candy表示是公司一年一度的盛事，有莊主更邀請她到百年堡壘嘆世界，但Candy謂要搵三個囝囝陪伴，問她為何不找個男友？她說：「暫時唔諗住，𠵱家努力養三個小朋友先。」很多男士會失望？Candy說：「呢啲都係緣份，鍾意我嘅都希望我好，戥我開心。」<br>採訪：羅慧敏<br>攝影：仇志德</p></body></html>