<html><header><meta charset="utf-8"><title>池珍熙來港爆老婆落單要手信</title></header><body><h1>池珍熙來港爆老婆落單要手信</h1><p>韓國男星池珍熙昨日來港出席旅發局活動，大約下午二時，池珍熙笑住揮手出閘，十位接機粉絲即上前埋身接觸偶像，更有粉絲跟他合照。其後池珍熙就有禮貌地用廣東話跟在場傳媒打招呼，問他經常飛來飛去，屋企人有否詐型時，他說：「其實都想帶他們同行，但小朋友太細，留番下次。」池珍熙更爆老婆一早「落單」，要他搜尋指定牌子物品作為手信。</p><p>而出名是廿四孝好老公和好爸爸的池珍熙又自爆昨早出門時有攬吓兩位小朋友：「不過他們會避開我，可能我攬得太實，他們不肯，我有少少傷心。」池珍熙又希望今次趁機約電影《赤道》一班拍檔叙舊。等車時，池珍熙繼續親民，對粉絲簽名合照要求有求必應。<br>採訪：梁婉霞<br>攝影：沈健程</p></body></html>