<html><header><meta charset="utf-8"><title>【壹週刊】森美明星包袱重遇女粉絲即撇老婆</title></header><body><h1>【壹週刊】森美明星包袱重<br>遇女粉絲即撇老婆</h1><p>做人老婆艱難，做明星老婆仲艱難，明明光明正大，但就要搞到唔見得光咁。<br><br>森美自從踩埋入無綫做主持之後，唔覺唔覺儲落一大堆師奶同少女粉絲，令佢無時無刻chok行個樣之外，個「偶像包袱」亦即時變得籮咁大，形象大過一切。<br><br>原來森美一對仔女都分別13同8歲，咁大個都要收收埋埋，呢日佢哋一家四口行又一城睇衫；過咗冇幾耐啫，就變成森美老婆同一對仔女行。<br><br>森美老婆Veronica個樣愁到，好似乸到變酸梅咁，俾我係阿仔都唔想買禮物。原來係森美突然俾女圍，當街當巷大叫佢，有老婆喺身邊當然唔方便，見慣見熟嘅Veronica亦相當識做甘願俾老公「拋棄」。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>