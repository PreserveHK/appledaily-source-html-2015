<html><header><meta charset="utf-8"><title>【壹週刊】被指戀腳癖森美拖老婆過橋解釋</title></header><body><h1>【壹週刊】被指戀腳癖<br>森美拖老婆過橋解釋</h1><p>森美並唔似其他「愛妻號」男藝人，有咩家庭事都同大家分享，反而只會將老婆收收埋埋，「有用」先帶出嚟。<br><br>04年簽約Paco旗下嘅森美，同老婆私底下協議好，為免影響工作，要盡量將私生活低調，所以唔止唔會提，就連社交網站都唔見有屋企人嘅蹤影。<br><br>點知12年尾，同陳敏之合作《法網狙擊》期間，森美高調放女星長腿相上網，嘩…唔係「戀腳癖」啊？呢個時候老婆就有用喇，當時森美破例高調拖著老婆行街拍拖，仲話「擁有健康家庭」，所以又點會係變態呢？<br><br>「戀腳癖」事件平息之後，森美老婆Veronica同一對仔女，又再消失，其實童星出身嘅Veronica生完一對仔女依然keep得咁好，又瘦又索打扮又潮，森美有駛乜收收埋埋呢？大方啲帶老婆出嚟，話唔定可以兩個人孖住搵錢啊！<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>