<html><header><meta charset="utf-8"><title>領隊收風︰三箭在弦勢射穿清水 - 本地職業領隊</title></header><body><h1>領隊收風︰<br>三箭在弦勢射穿清水 - 本地職業領隊</h1><p>踏入季尾，本地球圈轉會消息不絕於耳，早幾日又收到友會新職員問關於合約問題。佢話雖然自己隊波護級勢危，但仍有機會成功，不過就有球員可能擔心前途，所以簽咗白紙合約，問我點算，我覺得奇怪，點解到仲有咁蠢嘅後生仔㗎。<br>十幾年前消防文單嘢，大家都聽過，而咁大個教訓都仲未驚？一張白紙，講個信字，就要劃押，為咩呢？不過，我叫佢定少少，了解晒再拆！我同佢講，其實做得呢個職位有幾份文件一定要自己熟讀，一份係賽例，一份係合約，呢幾年聰明人日日諗所謂完善職業合約制度，結果係點唔好喺呢度講，但我就從來都會同啲後生仔講，簽約前向佢哋解釋清楚每一條細節，出事機會就減少。<br>同佢哦完一輪，又話冇錢買飯盒，點都要過兩場畀佢。我話記低佢啦！今日場日聯廣島三箭對清水心跳，主隊讓半/一，一定要上盤，廣島連戰多場後已經上力，上周勇破榜首東京，等於打咗支強心針，相反清水係周中日聯盃先中止七連敗，有冇力再上，自己諗諗就知。<br>聽日英超有場愛華頓對曼聯，曼聯上場狙擊車仔失敗，不過表現非常之好，最重要係桑馬達同安達靴里拉呢對西班牙組合，走位左穿右插，傳波又陰毒，不停輸送彈藥比前面。愛華頓近幾場都算順，不過攻擊力唔係十分強，少少哋玩吓，應夠買盒飯。<br><br>本地職業領隊<br>耳聽八方　專收好料</p></body></html>