<html><header><meta charset="utf-8"><title>澳職大勢：撐光輝征西不敗謝幕 - 青蛙仔</title></header><body><h1>澳職大勢：撐光輝征西不敗謝幕 - 青蛙仔</h1><p>珀斯光輝雖因違反球員薪酬上限條例而無緣今屆澳職季後賽，但在周六澳職常規賽最後一輪作客西悉尼流浪者，因西悉殘陣兼近況麻麻，「讓球主客和」[+1]的光輝「客勝」仍值捧。（球賽編號：星期六6；有線64及203台今日3:00pm直播）<br>珀斯光輝雖然排第三，但因違反球員薪酬上限條例，被罰無緣季後賽。不過，這消息似乎對球員表現沒有太大影響，球隊近四場聯賽三勝；而若單計作客就更勁，連續10場作客聯賽不敗，故今役受讓實在「筍」。西悉尼流浪者已緣盡季後賽，近六仗又只得一勝，加上缺卡斯迪倫、夏列迪及辛達利比等，要讓球實在難看好。</p><p>阿聯可恰作客蟲墨城</p><p>同日另一場澳職，新軍墨爾本城雷聲大、雨點小，雖然殺入季後賽，但周六訪阿德萊德聯時，主隊明顯實力勝一籌，一於捧阿聯贏波謝幕。兩隊都已殺入季後賽，但論實力，有中場卡路斯卡及馬比傷癒的阿聯稍勝墨城，加上墨城一向「唔識作客」，近八場聯賽作客只得一勝兩和五負，阿聯單W有1.75倍，可捧。（球賽編號：星期六9；有線64及203台今日5:30pm直播）文：青蛙仔</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>