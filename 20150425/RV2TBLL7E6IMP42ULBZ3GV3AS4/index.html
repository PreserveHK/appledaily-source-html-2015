<html><header><meta charset="utf-8"><title>【我主場】欣宜拒做開心果「我要做八婆」</title></header><body><h1>【我主場】欣宜拒做開心果<br>「我要做八婆」</h1><p>十個女人，十個怕肥，只有鄭欣宜無懼體形翻脹，外形起革命，但她卻重新尋回真我。欣宜自爆被鬧「肥X」瘀事，只因中文水皮曲解意思，後來獲悉受辱，她極速學盡廣東話粗口，牢記入腦以防再中招，欣宜只期望有一日在螢幕化身八婆，放縱爆粗洩憤。<br>撰文：比華利<br><br>藝人應該為角色豁出去，生於演藝之家的鄭欣宜早明箇中，當觀眾期待她做「開心果」沈殿霞的接班人，她卻急轉彎要做螢幕八婆。欣宜出道時曾遭網友喪插，她希望透過螢幕大爆發：「我好恨演八婆，咁樣可以攞正牌講粗口，我始終認為演同自己性格相反角色，容易投入啲。」</p><p>讚中文粗口勁</p><p>即使需要講粗口，也並非亂噏一通就等於爆，欣宜認為講到流利才達至高層次，番鬼妹的她指英語粗口太流料：「英文嗰啲字眼都唔算粗口，最多似助語詞，意思唔到肉。相對廣東話粗口就好唔同，夠晒尖酸刻薄，中文粗口鬧人係會涉及對方父母，唔單止鬧人器官，仲形容埋人哋嗰度。」欣宜以此作話題，越說越興奮。<br>欣宜自幼跟外婆在加拿大生活，家教甚嚴，根本沒冇機會接觸粗口，直至初入行，她單純到在一次商場騷被觀眾爆粗辱罵仍懵然不知。其後欣宜有次接受記者訪問，她在不知情下爆粗：「我同記者分享趣事，我同佢哋講近排網友畀咗新花名『肥X』我，好開心，好親切，其實當時我真係唔知X字意思，以為配埋肥字，斷估就係肥妹仔咁解，咁都幾有福氣，肥嘟嘟箒。」欣宜語畢，記者糾正，她才恍然大悟：「唔識中文真係唔緊要，但點都要學識粗口！」</p><p>結婚唔會公開</p><p>欣宜口直心快，即使多竧𣉢都絕不爆粗鬧人，更介意爆粗洩憤，也不屑女生相約夜蒲媾仔：「乜男友要搵㗎咩？應該順其自然，相信緣份。我唔鍾意一班女仔話約埋今晚去搵仔，我覺得無論工作、愛情同人生，夾硬嚟同勉強都唔好。」欣宜和任職潮流雜誌攝影師男友Silas Lee感情穩定，她坦言：「我每次拍拖都有諗結婚。」莫非想預告要閃婚？欣宜賣關子：「可能會㗎，不過如果我結婚都唔公開，唔會發新聞稿。」問欣宜訪問當日是否已做了隱形人妻？她哈哈笑：「今日我仲係鄭欣宜小姐。」<br>髮型：Milk Chan of Xenter</p></body></html>