<html><header><meta charset="utf-8"><title>逼伴舞增肥襯托</title></header><body><h1>逼伴舞增肥襯托</h1><p>鄭欣宜新歌《你瘦夠了嗎？》唱出心聲，記得多年前她地獄式減肥爆出瘦身神話，孭着瘦身軀殼的她並不快樂，近年欣宜讓身形自然發展，真我也隨之返來，她說：「基因問題，我飲啖水都肥，我平日食量唔多，眼闊肚窄，亦做好多運動。」<br>欣宜坦言瘦夠，她說：「試過晒，我一啲都唔回味，𠵱家身形冇問題，冇影響日常生活。講真如果唔係肥番，我係唔會有今日嘅機會，我自問樣冇靚過人，冇瘦過人，身材亦唔會好過人，始終我做番自己，人哋係唔會贏到我。」環顧演藝界胖族寥寥可數，欣宜樂做肥妹icon。<br>當欣宜拍攝《你瘦夠了嗎？》MV時，曾嫌身後兩位伴舞噸位不夠，自爆曾出詭計：「我想自己出鏡結實啲，唔好意思逼佢哋增肥，我每次排舞就買定炸嘢、pizza同意粉請佢哋食，點知佢哋唔吼。」</p></body></html>