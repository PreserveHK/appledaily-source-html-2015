<html><header><meta charset="utf-8"><title>再削梁政府管治威信</title></header><body><h1>再削梁政府管治威信</h1><p>【拆局】<br>今次法庭判港視司法覆核特首及行政會議拒發牌一案勝訴，政界普遍認為如同對特首梁振英打了一巴，因港人普遍相信法庭，今次裁決證明，當日外界批評他為阻向港視發牌隻手遮天，並非無的放矢，除了再打擊梁民望、削弱政府管治威信外，隨時會禍延政改，「政府𠵱家要打民意戰，如果梁振英唔理法庭裁決，激起民憤，最後隨時燒埋去政改嗰邊」。<br></p><p>「唔會因法庭裁決讓步」
</p><p>有熟悉梁的建制中人直言，以梁性格「一定唔服輸」，「全世界都知佢一手阻港視發牌，佢一定唔會因為法庭裁決讓步，必定頂到底、拖得就拖」，但如此一來，只會再進一步令公眾覺得，梁以一人決定凌駕制度、甚至法庭決定，「更加畀反對派有藉口攻擊政府，係人治而非法治」，同時令建制派更加尷尬，「（建制派）上次撐政府反對發牌，𠵱家已經俾法庭裁決打一巴，如果𠵱家仲撐，唔通叫建制派連法庭都鬧？」<br>另一名政界人士更估計，若梁振英企硬不理法庭裁決，不肯「認輸」向港視發牌，「萬一再引起民憤，搞搞下撈埋反政改單嘢，隨時又俾反對派燒埋去政改，政府仲點打民意戰？」<br>■記者莫劍弦</p></body></html>