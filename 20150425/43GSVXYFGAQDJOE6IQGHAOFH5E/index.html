<html><header><meta charset="utf-8"><title>林超賢藝發局爭議中領獎</title></header><body><h1>林超賢藝發局爭議中領獎</h1><p>香港藝術發展局舉辦的「香港藝術發展獎」頒獎禮昨晚在尖沙嘴文化中心舉行，特首梁振英、藝人黃秋生及張敬軒等人出席，當中導演林超賢獲得電影界別的年度藝術家獎成為全晚焦點。皆因早前被揭發大會總評審團粗暴干預原本從缺的決定，惹來批評冇程序公義及認受性的大風波，評審小組更總辭抗議，亦呼籲林不要接受獎項。<br>林超賢以一身西裝及帽子造型，約9點上台，面帶笑容接過陳嘉上頒過的獎座，他在台上表示：「多謝藝術發展局，多謝評審，呢幾日好多人關懷我，接到好多電話問我嚟唔嚟，今日嚟係尊重大會同藝術，我好多謝陳慶嘉、鄭丹瑞同我好師傅陳嘉上，畀好多機會我實踐做導演，跟佢冇耐就拋個波畀我，我呢個獎係屬於我入行多年嘅團隊，希望香港電影薪火相傳。」<br>秋生對事件表態：「藝發局主席頭先講咗，當日一場誤會，之後會檢討。」對於林獲獎備受質疑，他認為：「嗰3個人（指評審）唔同意代表認受性受質疑，你哋識唔識佢哋？獎項係唔須要100%人認受，佢哋想法咪好霸道。」秋生認為林被擺上枱：「令人尷尬，一件小事，做乜搞到咁大。」<br>採訪：張俊銘<br>攝影：沈健程</p></body></html>