<html><header><meta charset="utf-8"><title>英超重心：迎維拉例大炒捧藍月「主勝」 - 何西</title></header><body><h1>英超重心：<br>迎維拉例大炒<br>捧藍月「主勝」 - 何西</h1><p>英超衞冕球隊曼城，在今季的最終目標已降格至保住前四，來季再戰歐聯。曼城在周六英超夜場於地頭迎戰阿士東維拉，客軍近期雖大勇，但只餘一個目標的「藍月」，在主場仍力足淨贏兩球，熱捧曼城[-1]「主勝」。</p><p>上屆英超冠軍曼城今季滑落不少，尤其踏入下半季後經常失分，目前落後榜首車路士達12分兼多踢一場，尚餘五場聯賽下幾可肯定無緣衞冕。不過藍月仍要為下屆歐聯席位搶分；後有利物浦與熱刺窮追，與前面第三的曼聯亦僅得一分距離，今仗迎戰維拉，贏波就是唯一目標，兼要盡量爭取入球，一旦出現同分情況，得失球差亦會有優勢。<br></p><p>阿古路士哥不絕</p><p>曼城在上輪止血，於主場以2:0擊敗韋斯咸，結束兩連敗頹勢。球隊近期主場戰績相當不俗，擊敗韋斯咸後近四場英超全勝兼未失一球，上一次於伊蒂哈德球場遭逢聯賽敗仗，已是一月份不敵阿仙奴的事。隊長高柏尼仍養傷，甚至有指他將無法再在今季披甲，左閘基捷基治亦缺陣。不過曼城在進攻方面仍有信心保證，前鋒阿古路回勇，上仗建功後近兩仗共入三球。翼鋒大衛施華在上仗被韋斯咸的高耶迪重創面部，但情況無大礙，可在今仗繼續候命。</p><p>維拉防守欠穩</p><p>維拉近期當勇，上周英足盃四強面對利物浦，先失守下以2:1反勝殺入決賽。球隊最近於英超成績不俗，近兩仗取四分下，暫與降班區域保持四分距離，護級形勢尚算樂觀。維拉在舒活執教下雖然戰績有改善，但在英超能拿下的勝仗並不多；上輪作客擊敗熱刺無疑是代表作，但其餘就只能擊敗新特蘭與西布朗兩支狀態甚頹的對手；雖然舒活的維拉在進攻上確有進步，然而防守卻欠穩，面對昆士柏流浪亦可失三球，今訪曼城難望延續佳績。<br>曼城今季只餘下英超戰線競逐，可集中火力下勝算自然高。球隊近年每逢在主場與維拉碰頭例大勝，過去四次於英超迎維拉全勝之餘，每場勝仗都至少攻入後者四球，今仗為搶分再次與維拉交手，[-1]「主勝」值得熱捧。<br>文：何西</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>