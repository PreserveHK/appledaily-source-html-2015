<html><header><meta charset="utf-8"><title>【科技籽】名人試Apple Watch　陶傑：求你送畀我啦！</title></header><body><h1>【科技籽】名人試Apple Watch　陶傑：求你送畀我啦！</h1><p>【科技籽：出閘搜新】<br>雖然Apple Watch不致令全城瘋狂，但仍讓一眾果粉望穿秋水，由上年發佈到今年發售，首批新錶終在昨天付運到手！然而，由於出貨不多，暫時一錶難求，大家還需耐心等候。Gadget Guy特別找來各路名人親身試玩，雖然反應不一，但整體評價尚算不俗，上次豪言必定有人送贈iPhone的陶傑，更一反寸嘴本色，竟然開聲求朋友：「送隻畀我啦！」</p><p>12萬？120萬先夠霸氣！<br>陶傑　作家</p><p>份量不重，手感很好，具現代生活的節奏感，不銹鋼錶身和錶帶的做工及質感均不俗。可能我試戴的是七千多元那款，外觀未達名錶級數。我聽說有一款用18K黃金做的，賣十二萬幾，送畀我戴當然happy。不過計我話，要豪就要豪到盡，應該鑲鑽石，起碼賣一百二十萬元，才屬超級富豪，可以用來晒命！<br>功能方面，因我常常跑步，所以認為運動記錄的功能十分實用，更可記錄心跳。既然如此，就應加入床上運動，一來床上運動也可消耗卡路里，二來又可提醒心臟病患者或老人家，不要過份激烈，心跳指數達某程度便會發出警告，或可救人一命！更甚應可檢測伴侶的心跳，便可知道對方的高潮孰真孰假，豈不更有趣實用？<br>雖然現時人人手執電話做低頭族已夠瘋狂，多了Apple Watch更如多了一位女朋友，但它又的確方便有型。上次我說過，以我的江湖地位大把人自動送上iPhone  6，結果人人以為我有便不送，要自己掏錢買。所以，今次我認衰仔，求吓各位朋友，記得送隻畀我啊！</p><p>好後悔肉赤冇買到！<br>唐劍康（Donald）　商台DJ</p><p>其實我在四月十日下午三點已訂了一隻，應該昨日有貨，可惜後來肉赤取消定單，現在超級後悔！因為實物比想像中更有型扎實，屏幕質素亦相當高，抵讚！<br>基本操作非常順暢，特別是digital crown，不消一會已經習慣。起初我以為錶面面積會規限了apps的實用性，但試用後發覺比想像中好，文字、相片，甚至地圖都很清晰。<br>換錶帶的設計很好，因其錶身設計夠靚，平常可用膠帶襯casual look，換上鋼帶又可變得高貴，相信能吸引不少女生。如果可以的話，我希望WhatsApp及其他通訊apps能發送語音訊息，會更方便。</p><p>真係磨極唔花！<br>郭子健　導演</p><p>聽聞它的藍寶石錶面用電鑽都整唔花，好想試吓！（已在木枱瘋狂磨擦）真係磨極都唔花喎！但略嫌錶面不夠大，一來大錶面可顯示更多資訊或打字，二來潮流興大錶面，機械錶亦如是。最愛不銹鋼錶帶，超易換及調校，蝴蝶扣又型，感覺比錶身更創新。操作一般，digital crown跟iPhone不同，雖然不難學，但要時間適應。最大問題是不少apps都load得頗慢，又沒獨立鏡頭，感覺未盡完善。不過其工藝有一定水平，又有品牌一貫的簡約美學，亦是於旗下首款智能錶，具開創性和紀念性，果迷值得一買。</p><p>膠帶多色易襯，等多幾代先買。<br>何穎璇（Miss Hunny）　YouTuber</p><p>都算幾靚，男女都適合，但皮帶及金屬帶的款式太老成，我只喜歡膠帶，年輕、活潑、多色易襯，可以根據衣飾更換。外形做工雖靚，但簡約風對我來說並不特別吸引。有不少有趣功能，但不太實用，始終未能插SIM卡獨立使用，那我不如用回iPhone！<br>不過其運動功能相當不俗，因為不少手帶所檢測的資料均需以手機查看，Apple Watch則可直接在錶面顯示，較簡單方便。另外，它又會定時提醒我起身站立，而測心跳或可辨別男友是否說謊，所以如果我有男友會買隻畀佢，但自己暫時沒太大興趣，或會等幾代先買。最好可以加入《名偵探柯南》中柯南手錶的發射麻醉針功能，我會即刻買！哈哈哈！</p><p>米奇錶面先夠潮！<br>林樹文（九叔）　時裝店老闆</p><p>實物比想像中漂亮，錶身實淨，特別喜歡玻璃四邊的弧形位，相當精緻。加上鋼帶做得扎實夠密，一隻普通錶都賣幾千元，這隻結果做工與科技，這個價錢真的不算貴。<br>特別喜歡米奇老鼠錶面，很潮很漂亮，其實一直很喜歡卡通人物，我也有一隻古董米奇陀錶，Apple Watch很有腦及潮流觸覺。希望之後會有更多如Snoopy、大力水手及Batman等經典加入。</p><p>互傳心跳好浪漫啊！<br>勞嘉怡（Yuki Lovey）　唱作歌手</p><p>戴起來很漂亮，若是圓形錶面會更喜歡，但方形更適合顯示及觀看圖片文字。換錶帶就像換電話殼，對女生來說，款式越多越吸引。錶面設計大都很漂亮，如果可以自設wallpaper會更好！<br>特別喜歡拍攝時它可化身遙控，方便一大班人自拍相。傳心跳玩法就更過癮，很新穎、很真實，與男朋友互傳心跳應該會挺浪漫！如果可以直接打字就更好，但有時它會以為我在畫公仔，可能我還未熟習，不過都希望它會有改善。</p><p>期待更多配件及Apps<br>黃智亨　導演</p><p>跟郭子健一樣，我最欣賞不銹鋼錶帶，扣靚，換帶的設計亦很好，不過期待它會推出更多配件，例如把它變成陀錶、頸鏈，甚至皮帶扣！遙控自拍合照很不錯，但其他功能未盡完善，所以我覺得apps可以把其功能無限擴大。<br>未來，我覺得智能錶不但要獨立於手機操作，而是要以錶為主，用它操控所有裝置才最方便。若你問值不值得買，我會答用得着就值得，不過我未用得着。但它絕對能滿足大家虛榮心，用來show off一流。</p><p>配件補完計劃</p><p>不少人關注Apple Watch的電量及防水能力，所以不少第三方廠商已致力推出相關產品。雖說藍寶石錶面磨極唔花，但芒貼依然是基本配備，更有增加電量的Reserve Strap錶帶，內設400mAh電池，令Apple Watch的續航力增加一倍有多。EPIK又推出防水防撞殼，用上航空金屬物料，雖然未知防護能力，算是加點保護吧。隨着Apple Watch正式推出，配件選擇應會越來越多，耐心等吓啦。</p><p>新Apps陸續出 Instagram已上架</p><p>現時App Store已加入Apple Watch適用App一欄，Instagram亦已上架，可以睇feed睇activity之外，亦可畀like留言，但只限貼上預設公仔。實試操作順暢，速度比其他apps更爽快。加上錶面解像度高，睇相都相當清晰。另外，還有港人愛用的KKBOX及新的運動輔助apps可供下載，新錶到手的用家應該有排玩。</p><p>記者：韓繼聰<br>攝影：徐振國<br>編輯：陳國棟<br>美術：吳子豪</p></body></html>