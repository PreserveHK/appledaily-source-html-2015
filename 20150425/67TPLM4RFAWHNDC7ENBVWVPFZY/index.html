<html><header><meta charset="utf-8"><title>英超攻略：利記征西布朗博「大」 - 咖喱</title></header><body><h1>英超攻略：<br>利記征西布朗博「大」 - 咖喱</h1><p>上周在英足盃出局的利物浦，今周重返英超作客西布朗。紅軍防守不穩，今續有馬馬度沙高養傷，而西布朗防中穆林保停賽，他們近兩場主場比賽失了七球，防線不可靠，今場估計多入波，捧入球「大」。</p><p>利物浦上周在英足盃不敵維拉，今季只餘一個目標，就是力爭下屆歐聯參賽資格。他們暫落後第四的曼城七分，但少賽一場，仍有望打入前四，今場定必採取主動爭勝。紅軍今場有沙高受傷，相信領隊羅渣士會派高路托尼或洛夫雲披甲，但這兩名球員甩漏甚多，難予人信心。儘管紅軍近況反覆，但有史達寧壓陣，攻力穩定，球隊連續六場都有入波。<br>西布朗有正選門將賓科士打養傷，防中穆林保就坐波監，右閘韋斯頓由於是紅軍借將，所以今場亦避戰。西布朗近兩場主場比賽都輸波，先以1:4敗於昆士柏流浪，再以2:3僅負李斯特城，兩場共失七球。翻查西布朗今季迎戰強隊的成績，除不敵阿仙奴0:1外，其餘的失波都較多，例如踢和曼聯2:2，對曼城就輸1:3。此外，兩隊近三季六次交手，利物浦贏了三場，西布朗贏得兩場，餘下一場和波；四場開出入球「大」，而開「細」的兩場總入球都各有兩球。<br>文：咖喱</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>