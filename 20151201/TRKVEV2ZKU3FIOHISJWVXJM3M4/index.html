<html><header><meta charset="utf-8"><title>【健康online】薯片雪糕宵夜食唔停　口癮心癮點解救好？</title></header><body><h1>【健康online】<br>薯片雪糕宵夜食唔停　口癮心癮點解救好？</h1><p>夜貓族常吃宵夜頂肚，但隨便食一個杯麵或一大包薯片卻不健康。營養師指出，常見「方便就手」的宵夜如薯片、杯麵、雪糕或糖水等都屬於高熱量、高脂肪或高糖食物，多吃無益，建議用低脂乳酪、焗薯片或焗米餅代替。<br> <br>記者：梁麗兒<br> <br>註冊營養師梁慧思指出，晚餐若吃得足夠及均衡，就算深夜應不會有食宵夜意欲，愛吃宵夜人士往往是因晚餐食得太少，或因想減磅戒吃飯等澱粉質，導致深夜又太肚需吃宵夜，避免宵夜的秘訣是要晚餐份量足夠，包括要有碳水化合物如飯類、蛋白質如肉及多吃蔬菜，飯後吃水果，都可增加飽肚感。<br> <br>脆口食物如炸薯片便屬高脂肪、高熱量食物，往往令人垂涎三尺，一打開包裝便停不了口。梁指，愛吃香口、脆口食物人士，可改吃焗薯片、非油炸薯片或焗米餅。若吃炸薯片則建議進食小包裝，或打開大包裝薯片後，將薯片倒入碗內控制好份量才吃。<br> <br>杯麵或公仔麵是無論脂肪、油份及鹽份都相當高，加上有防腐劑及反式脂肪，不建議多吃。若愛吃熱食，梁建議可用低脂奶或脫脂奶炮製麥皮，加入適量乾果，可以令麥皮更添美味。<br> <br>嗜甜一族每逢夜晚便心思思想食雪糕或甜品，梁建議可改吃低糖、低脂乳酪，若必要吃雪糕，最忌「捧住食晒一桶雪糕」，宜控制食量只吃一球雪糕，可額外加添水果片，增強飽腹感。中式糖水中以湯丸最高熱量，5粒湯丸熱量便有430千卡，接近一般人大半份正餐的熱量，經常進食，隨時有增磅危機。愛甜者可自家炮製健康糖水，減少落糖，例如煲紅豆沙、紫米露等。其中紅豆沙有豐富纖維及蛋白質，進食後易感滿足。<br> <br>要提防晚上因口痕或心癮周圍搵食，最好避免在家囤積零食，也不要一邊看電視一邊進食，以免越食越多。惹味零食最好放在較難接觸地方，例如廚櫃內。</p></body></html>