<html><header><meta charset="utf-8"><title>【馮仁昭四圍超】徐子淇黎姿少女相依</title></header><body><h1>【馮仁昭四圍超】<br>徐子淇黎姿少女相依</h1><p>凍齡女神黎姿（左）同「千億新抱」徐子淇（右）一向友好，時裝品牌I.T前晚放咗一張佢哋嘅合照上網，見到呢兩位豪門靚媽面前堆放咗好多卡通圖案零食，原來係韓國大熱甜品Sweet Monster送嘅聖誕禮物。相入面子淇親暱咁依偎住黎姿，成個少女咁枕住黎姿個膊頭，非常好感情。<br>撰文：馮仁昭</p></body></html>