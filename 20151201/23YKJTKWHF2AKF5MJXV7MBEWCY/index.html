<html><header><meta charset="utf-8"><title>【扮靚籽】一剔購物慾　網購時裝成癮</title></header><body><h1>【扮靚籽】一剔購物慾　網購時裝成癮</h1><p>【扮靚籽：時裝絮語】<br>近年網購席捲全球時尚界，美國時尚龍頭雜誌《Vogue》也於本年8月高調發佈新網店，足見網購已漸成主流的消費模式。香港作為國際都市當然不甘後人，調查報告指上年度八成港人有網購習慣，更有百分之四十只光顧本地網店。惟香港是個大商場，轉角就有大型服裝連鎖店，網店如何與商舖決一死戰？網購風盛行，手持信用卡就能買遍全球，或連網購成癮也不自知，我們又該如何監控指尖上的購物慾？</p><p>問及身邊購物狂，多愛上強國淘寶、韓國Gmarket，還有英國ASOS掃貨，共通點皆是價位親民。剛開始接觸網購時，多茫無頭緒不知從何click起，但迷上網購五年月花2,000元網購的平面設計師Sonia（霍蕾）說熟習網店介面後，有手機就可隨時隨地shopping，「六年前未有手機，只是用電腦訂購團體制服，身邊亦冇人網購。但近年有智能手機就極方便，搭車、去廁所都可淘寶，網購已成生活一部份。」外地貨吃香，本地網購亦開始抬頭，除Instagram小店大受歡迎外，時裝連鎖店Zara、Columbia、Calvin Klein紛紛轉戰網購。Zara雖在港分店多，但網店有限定的平貨，質素高極吸引。Sonia亦讚方便，「新款上架快又齊，襯好一套令單品更具可塑性，減價時唔使落舖頭爭崩頭。如目標只想買一件冷衫，根本毋須睇其他貨品。」</p><p>退換服務要夠快　信譽最重要</p><p>近年網購平台成功例子非由英國登陸香港的Net-A-Porter莫屬，憑即日送貨服務殺出血路。另由新加坡攻港的Zalora憑親民價位，並與本地設計師推出合作系列，風評不俗，近年更開設pop-up store將網店實體化，香港區營運總監蔡承迅指：「網店植根於虛擬世界，實體店可讓潛在顧客試穿衣物，亦知有店可退換貨物，不會投訴無門，增加顧客的安全感。」加入到貨付現金服務，更能減低信用卡資料外洩的風險，他強調，「貨到付款可釋除錢已付但貨失蹤的疑慮，至今約四成客人以此方式付款。」網購不如逛商場，留客就只靠「信譽」二字，網購貨不對辦，客人會即時對網店失去信心，放棄一棵樹還有整個森林，無謂浪費時間於令自己失望的網店。蔡亦表認同，「網店除退換服務一定要夠快及方便外，質素監察要做足，顧客稍有不滿就會轉選其他平台。我們本年度超過一半顧客使用手機app網購，相信當本地傳遞服務發展更成熟時，網購將會成主流購物模式。」</p><p>港人四大熱門網購站</p><p>【強國淘寶】<br>價錢最低質素欠保證，買得靚貨要睇彩數。<br>【韓國Gmarket】<br>價錢大眾化質素高，學韓妹打扮首選掃貨點。<br>【香港Net-A-Porter】<br>價錢最貴質素冇得輸，名牌愛好者必大出血。<br>【英國ASOS】<br>價錢親民質素一般，購得筍貨要撞手神。</p><p>你有冇網購成癮？ </p><p>隨着網購在港漸普及，網購成癮或會成潛藏都市病，如每次記者上ASOS購物，身邊人都大為緊張，因此記者連信用卡都不敢申請，只敢用現金或銀行過數，驚失控卡數一世還唔清。臨床心理學家葉妙妍為我們提供一個自我測試方法，回答以下10條問題，就知有否網購成癮症狀，如有五項以上答案屬「是」，或需尋求專業幫助，盡早處理。她補充，先要清理網購回來堆積如山的貨品，如帶來沉重的經濟負擔，便要cut卡、或債務重組了。</p><p>網購成癮10問</p><p>1. 要用越來越多時間或金錢網購，才能滿足購物慾<br>2. 不能網購便感煩躁、不安或焦慮<br>3. 試過減少網購但不成功<br>4. 日常都在想着網購活動<br>5. 每當失意、擔憂或壓力大，便用網購發洩情緒<br>6. 對過往其他嗜好包括逛街購物都失去興趣<br>7. 刻意對別人隱瞞自己過度網購<br>8. 家中堆滿網購貨品，忘了訂購了甚麼、訂購重複或沒用的東西<br>9. 過份網購影響了工作或導致經濟問題<br>10. 沉迷網購損害了家人或朋友關係<br>＊只供參考，不可作為臨床診斷</p><p>四招自救法</p><p>1. 每次設定上網時間及限制網購金額。<br>2. 記錄每次網購詳情，包括貨品及金額。<br>3. 不以網購代替逛街購物，想想後者的好處。<br>4. 不依賴網購發洩負面情緒，可做運動、聽音樂、看電影或約人吃飯等其他娛樂。</p><p>Shoplist:<br>（a）Zalora　 http://www.zalora.com.hk/ <br>（b）Zara　 http://www.zara.com/hk/ <br>（c）Calvin Klein　 http://www.calvinklein.com/hk/ <br><br>記者：楊麗珊<br>攝影：許先煜、陳永威<br>編輯：謝慧珊<br>美術：利英豪</p></body></html>