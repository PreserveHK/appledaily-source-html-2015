<html><header><meta charset="utf-8"><title>【馮仁昭四圍超】閻奕格邀老竇合唱</title></header><body><h1>【馮仁昭四圍超】<br>閻奕格邀老竇合唱</h1><p>閻奕格下年會喺香港開音樂會，佢噚日喺深水埗舉行發佈會，之前因為調理身體停工兩年，𠵱家小休復出，一班歌星朋友同歌迷拍片支持，佢睇到感動到喊。佢目前正積極籌備音樂會，佢話：「之前減到90幾磅，但身體好差，𠵱家慢慢調理，歌迷都叫我保重，話鍾意我嘅歌而唔係我瘦。」佢仲話有好多嘢想做：「最想喺爸爸退休前同佢合唱。」<br>撰文：馮仁昭</p></body></html>