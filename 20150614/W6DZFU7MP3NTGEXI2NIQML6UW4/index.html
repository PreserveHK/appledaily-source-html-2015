<html><header><meta charset="utf-8"><title>孝蟹嘆《大時代》刪結局敗筆</title></header><body><h1>孝蟹嘆《大時代》刪結局敗筆</h1><p>神劇《大時代》前晚深夜播映大結局，不少劇迷捱夜追看，但丁蟹掟四個仔落街及丁蟹腳纏電線飛入方展博辦公室的場面卻被無綫刪剪，令人大失所望。導演郭子健是《大時代》的超級粉絲，每晚都有facebook cap圖討論，見到重頭戲被剪到體無完膚，不禁嘆謂：「嘩！咁當做咗嗱！唔係啩！」不少人留言表示不滿，認為應該尊重原創。</p><p>「好多人都係想睇嗰場」</p><p>「大佬孝」邵仲衡昨日在電話說：「我都唔知DVD版係咪可以睇晒呢？又或者監製唔想第一集播完，最後一集重複播。但個人喜好梗係有好過冇，有就full啲，𠵱家好似有啲敗筆，播長少少都好，好多人都係想睇嗰場。」<br>採訪：嵐山</p></body></html>