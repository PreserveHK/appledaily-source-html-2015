<html><header><meta charset="utf-8"><title>三歲女墮斃　父：好掛住你</title></header><body><h1>三歲女墮斃　父：好掛住你</h1><p>【本報訊】深水埗墮樓身亡的3歲女童劉鎧澄，幸福家庭瞬間粉碎，父母昨到殮房認屍，親睹滿面血污的愛女心如刀割，下午再在後巷拜祭，哭叫：「大寶貝返嚟啦！」其父昨凌晨於facebook留言，喪女之痛溢滿字裏行間：「爸爸真係好掛住、好掛住、好掛住你呀！好似得番個軀殼一樣，找回唔到靈魂。」</p><p>fb留言：個心似要爆開</p><p>澄澄在區內的寶血幼兒園讀書，校長龍雪冰修女對事件表示遺憾和關注。她向傳媒發新聞稿，指事件正由警方調查，校方不宜作任何揣測。學校危機處理小組的老師已聯絡女童家長，送上慰問；同時安排社工，為有需要的家長及學生作出輔導。<br>昨晨9時許，澄澄父母到殮房認屍，悲慟難過，由探員陪同下離開；至下午4時30分，他們請來道士，在女兒墮斃的興業大樓後巷拜祭，劉父與妻子悲哭不止，淒喚：「大寶貝返嚟啦，劉鎧澄返嚟啦！」逗留約45分鐘黯然離去。<br>上周四（11日）剛是澄澄3歲生日，父母及持雙程證來港的外婆一起慶生，那時歡樂氣氛與如今的悲傷場面形成強烈對比，劉父於facebook沉痛寫道：「爸爸尋（噚）日先同你過好開心嘅生日，點解今日會發生咁嘅事」，又說：「總是一合上眼睛就見到鎧澄影像，無法代替既可愛囡囡，我個心好似要爆開，我嘅心肝寶貝，我最痛愛既（嘅）女呀。」<br>案件暫列有人從高處墮下，深水埗警區重案組第二隊探員，昨重返現場調查，又攀上澄澄伏屍的一樓簷篷進一步了解。其間，兩名工人在簷篷修補部份壓毀的地方。事發於前日下午，負責湊澄澄及9個月大妹妹的外婆在8樓走廊晾衫，澄澄疑午睡醒來在房間攀窗意外墮樓身亡。<br>■記者文兆麟、李詠希</p></body></html>