<html><header><meta charset="utf-8"><title>開放萬呎玩具倉行善古仔做導遊𠱁細路</title></header><body><h1>開放萬呎玩具倉行善<br>古仔做導遊𠱁細路</h1><p>古天樂位於火炭的玩具倉從來沒有公開展覽，僅間中招呼朋友欣賞其珍藏品，在約萬呎的倉內珍藏了五、六十個絕版一比一如真人的模型，這個科幻主題樂園相信令不少孩子嚮往。日前透過「蘋果日報慈善基金」安排下，有三個曾接受過本報慈善基金幫助的家庭，有幸到古仔的玩具倉參觀，該三個家庭共十多人，獲古仔親自接待，他更送上禮物給到訪兒童。</p><p>曾捐錢協助失夫家庭</p><p>古仔親自擔任導遊介紹其玩具珍藏館的收藏品，又為兒童送上禮物，落力𠱁小朋友開心的古仔，盡現愛心爆棚一面。而小孩們興奮得滿場飛，見到鐵甲奇俠模型時，急不及待要攬住拍照和撫摸，當看到樓上的蜘蛛俠時，又跑到樓上拍照，古仔看到小朋友如此開心，面上也流露出滿意笑容。<br>去年一名郭姓燒焊工因工作期間意外失足墮地離世，古仔曾捐錢協助其家庭，渡過難關，帶同女兒參觀的郭太說：「古天樂好好人，第一次見佢感覺好好，會支持佢多啲，今次可以嚟到參觀，因為睇到『蘋果慈善基金』而知道。」古仔對別人悲劇不想多談，只希望小朋友快樂成長。而早前家中一歲半嬰孩猝逝的蘇太，帶同小朋友參觀，希望淡化傷痛，蘇太看到古仔展笑顏說：「古仔好靚仔，感覺好開心。」古仔表示，見到他們開心，希望下次他們可以再來。</p><p>收藏公仔成拍戲動力</p><p>古仔十年前開始儲一比一模型，他指珍藏館的出現，原於一隻收藏於玻璃櫃內的《星球大戰》黑武士公仔，古仔說：「最初覺得呢個黑武士好特別，收藏咗佢已經十年，有佢先至有呢個地方，逐漸收藏公仔成為我拍電影嘅動力，不過𠵱家除咗嚟開會都好少上嚟。」古仔透露，過往曾聘請專人打理該館，現在改由清潔公司打理，他說：「呢度特別凍，個打理員話淨係得佢同啲公仔喺度，啲公仔平時蓋住布都好似識郁，做咗一個月就冇做，之後都冇特別請人。」<br>採訪：張俊銘</p><p>網上捐款： http://bit.ly/1nQRthE <br><br>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br>蘋果基金facebook專頁： http://goo.gl/eYKB89 <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p></body></html>