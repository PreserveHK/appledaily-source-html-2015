<html><header><meta charset="utf-8"><title>Ashley陪行超市𠱁龔慈恩</title></header><body><h1>Ashley陪行超市𠱁龔慈恩</h1><p>龔慈恩現年15歲愛女林凱鈴（Ashley）母女感情深厚，今個母親節Ashley特別畫上心意卡送給媽咪，兩母女又行街購物。顯露少女氣色的Ashley面對鏡頭一臉怕醜，不時對着母親撒嬌擁抱媽媽，令龔慈恩流露甜蜜樣子，但年紀輕輕的她懂得貼心地祝福媽咪：「最緊要開心順利。」Ashley一句「媽媽我會帶你去supermarket」勁冧母親，Ashley說：「因為細個時同屋企人去supermarket見到啲姐姐哥哥拖住老人家行。」龔慈恩接收愛女說話後解釋：「仔女細時我成日同佢哋講你哋大個我冇所求，得閒拖住我地去行吓supermarket已經好開心，佢𠵱家仲記得，對媽咪係最大禮物。」</p><p>Ashley過往曾DIY禮物給父母，最令龔慈恩感動是心意，她說最愛看女兒送禮時的燦爛笑容。星二代近年強勢進軍娛圈，Ashley必成搶手貨，龔慈恩要女兒先做好讀書本份，Ashley則說：「我覺得我要先讀書，再睇之後興趣，我enjoy畫畫、寫作同音樂。」<br>採訪：卓寶花<br>攝影：沈健程<br>場地提供： Marc by Marc Jacobs太古城中心<br>化妝：Alfred of Amen production  <br>髮型：Sing of Amen production<br>服裝：rue Madame</p></body></html>