<html><header><meta charset="utf-8"><title>薛凱琪拗柴撐師兄開騷</title></header><body><h1>薛凱琪拗柴撐師兄開騷</h1><p>劉浩龍（師兄）前晚於九展舉行音樂會，得何超儀、徐濠縈、郭偉亮（Eric Kwok）、葉佩雯、梁漢文及劉媽媽等撐場，而女友容祖兒則因身在內地而未有出席。相隔三年再舉行演唱會，師兄直言擔心觀眾忘記其歌手身份：「好擔心大家唔記得劉浩龍係歌手，所以一開就all in唱咗四首歌，希望你哋畀番信心我。」<br>師兄邀得周國賢及薛凱琪擔任嘉賓，但兩人出場時均各有小意外，先是周國賢獻唱《青春頌》時咪高峯無聲，而穿上7吋高踭鞋出場的薛凱琪則不慎扭傷腳。</p><p>個唱後師兄接受訪問，提到相隔三年才再有機會舉行個唱，他說：「前公司開完第二個演唱會後，有應承我開個大型少少嘅，但係最終要拍戲所以冇咗，但都唔會失望，仲會令我更珍惜今晚。」師兄就否認因此而不與舊公司續約。<br>採訪：黃曉妍<br>攝影：陳俊強</p></body></html>