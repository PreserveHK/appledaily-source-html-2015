<html><header><meta charset="utf-8"><title>星二代給母親的話楊羚囝囝：想媽咪再做戲</title></header><body><h1>星二代給母親的話<br>楊羚囝囝：想媽咪再做戲</h1><p>【母親節專題】<br>「養兒一百歲，長憂九十九」，從懷胎十月到學行走路，管教上學到上班工作，拍拖結婚到生兒育女，母親的愛總是無微不至。今天是一年一度的母親節，眾星的子女為迎接這個溫馨節日，出盡心思與法寶，合家歡享天倫、製作小心意，孩子又逐一向母親剖白自己的內心世界，細說「給媽媽的話」，藉着今日母親節，向母親說聲：「媽媽，我愛你！」而在神劇《大時代》中命運最坎坷的方家小妹楊羚，今日已變身幸福人妻，一家四口日前踩單車享溫馨，楊羚一對寶貝子女更趁機游說媽咪復出拍戲。<br>採訪：戴彩煥</p><p>神劇《大時代》方家四子女中，楊羚飾演的方敏命運最坎坷，慘遭丁益蟹強姦後染上性病，最終跳樓自殺。不過，現實生活中，楊羚卻是最幸福美滿一個，有疼錫她的丈夫Albert，更有一對寶貝仔女。<br>當年飾演膽小怕事學生妹的楊羚，如今已是兩個小孩的母親；13歲大仔黃樂天Eden是中一學生，長得高過母親，9歲囡囡黃樂童Christy正讀小學四年級，跟哥哥甚有運動細胞，分別奪得田徑金牌，令楊羚最感自豪。<br>為全心全意照顧家庭，楊羚過去13年沒正式接拍電視劇，只偶爾客串港台劇集及電影演出，包括《竊聽風雲》中飾演古天樂太太，近日《大時代》重播掀起熱潮，令楊羚戲癮發作，連一對子女亦希望媽咪復出拍劇。</p><p>照顧子女辛苦過拍戲</p><p>今日是母親節，47歲楊羚日前跟一對寶貝子女及老公Albert在元朗踩單車享溫馨，Eden和Christy更親自畫公仔送給媽咪作母親節禮物，又齊齊錫錫媽咪，感激媽咪一年365日全年無休貼身照顧。近日《大時代》重播掀起全城熱話，身為電視迷的囡囡Christy，也要跟哥哥湊熱鬧追看，Christy醒目地笑說：「套劇係20幾年前嘅。上網睇咗兩集唔見媽咪，所以睇咗兩集就冇睇，跳去第四集（楊羚其實於第六集才出場）。」怕醜的Eden則謂：「我有睇過媽咪做戲，都想媽咪再做戲。」<br>《大時代》深夜重播，若非翌日假期，楊羚也絕不會讓子女深夜睇電視影響學業。對於劇中有不少暴力鏡頭和不雅用語，楊羚不擔心小朋友會受影響：「佢哋開始大個，唔需要箍得佢哋咁緊要，我個仔間學校都有人講粗俗說話，起碼要畀佢知道邊啲應該講，邊啲啱、邊啲錯，我會陪佢哋一齊睇，講畀佢哋知邊啲邊啲錯。」<br>一對寶貝仔女希望媽咪復出，楊羚坦言亦有戲癮：「時間許可都想㗎，不過𠵱家最需要我嘅係家庭，娛樂圈有咁多人，少十個一百個唔係一個大問題，喺我心目中，兩個小朋友係最重要，冇嘢緊要得過我兩個寶貝。」昔日拍劇雖然日夜顛倒，但楊羚笑言照顧小朋友還更辛苦：「辛苦好多，拍劇放咗工係自己時間，冇通告嘅時候鍾意瞓到幾點就幾點，做咗媽咪之後就冇假放，連去旅行都唔放心放低佢哋，同佢哋一齊去旅行嘅話，我仲辛苦過喺香港。」</p><p>讚《大時代》玲姐超偉大</p><p>《大時代》中方敏是個勤力好學的學生，High Level取得7A好成績，但現實生活，楊羚不曾給予子女任何讀書壓力，她說：「小朋友唔一定讀書要好叻好叻，最緊要開心健康成長就足夠。我覺得𠵱家幾好吖，個個健健康康，開開心心。作為媽咪，我最自豪係佢哋兩個運動細胞幾好，個仔攞過區際同校際跨欄金牌，個女攞過校際60米賽跑金牌，佢哋跑得好快，追極都追唔到，經常跑到我氣咳。」<br>今日是母親節，楊羚不期然想起《大時代》中含辛茹苦湊大她與劉青雲、吳詠紅及李麗珍幾兄妹的玲姐（藍潔瑛飾），她說：「劇裏邊玲姐係一個繼母，又咁後生，放棄晒自己所有嘢去照顧我哋，真係超偉大。」</p></body></html>