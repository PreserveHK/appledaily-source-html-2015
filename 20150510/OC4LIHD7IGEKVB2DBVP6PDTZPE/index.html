<html><header><meta charset="utf-8"><title>楊千嬅奪獎：唔敢當</title></header><body><h1>楊千嬅奪獎：唔敢當</h1><p>楊千嬅昨日在圓方獲意大利駐港總領事Antonello De Riu頒發「Salento Cinema Actress Award」，是繼劉德華和葉德嫻後第三位香港藝人獲獎，千嬅接受訪問時說：「好開心，不過唔敢當，自己仲有好多進步空間，對我係好大鼓勵。演戲有好多可能性，畀我好大滿足感。」<br>千嬅又笑說：「我同老公都支持香港電影，就話去睇《赤道》啦，佢就買咗數碼港飛，點知去到碌卡都冇飛出嚟，我就竧竧哋，我老公仲話我白癡，碌卡都碌唔到，點知佢埋去counter，職員就話『丁生，你兩張飛係買咗鑽石山嘅。』」丁生認真大頭蝦！至於母親節如何慶祝時，千嬅說：「阿仔送咗禮物，不過都係老師幫佢整，穿咗串膠珠鏈畀我，不過已經好冧喇，唔帶出嚟費事你哋又話我憶子成狂。」<br>採訪：藍文浩<br>攝影：仇志德</p></body></html>