<html><header><meta charset="utf-8"><title>長毛：億元買票金額虛構</title></header><body><h1>長毛：億元買票金額虛構</h1><p>【本報訊】社民連立法會議員梁國雄（長毛）前天稱有中間人開價1億元，換取他投票支持政改方案，事隔一天，他澄清1億的金額純屬虛構，但情節屬實，指當時對方曾說相關數目「夠我兩世用」。特首梁振英昨主動回應事件，質疑不單金額，整件事也或是虛構，促梁國雄向廉政公署舉報。</p><p>稱中間人說「夠兩世用」
</p><p>梁國雄昨午接受傳媒訪問時直認，「嗰1億（中間人開價換挺政改）係我自己講嘅，如果我唔講1億，你哋啲記者就唔會出」。但他強調情節屬實，春節後曾有人接觸他稱是替內地老闆做事，「佢個（中間人）原話係，叫我畀個回覆佢，（金額）夠我兩世用……其實我𠵱家講10億都得㗎，因為佢真係叫我自己講個價錢出嚟」。<br>梁振英其後出席一公開場合時，主動回應梁國雄，強調政改是一件嚴肅的事，買票屬犯法，「呢個揑造嘅事件係嚴重嘅」，希望梁國雄盡快交代，並質疑：「佢揑造嘅或者係佢講嘅虛構，係咪只有呢個金錢嘅數額？抑或係整件事都係虛構同揑造嘅？」<br>梁振英並且指出，梁國雄聲稱春節時已經收到所謂中間人向他提出一個相關的要求，反問「點解佢當時唔出來向社會交代？」促請對方盡快向廉署舉報事件。<br>政務司司長林鄭月娥則形容以錢買票的傳聞荒謬，指相關傳聞及報道的目的，只是「驚一啲泛民議員會轉軚或回心轉意」支持政改方案。<br>■記者許偉賢</p></body></html>