<html><header><meta charset="utf-8"><title>【蘋果二十年】廬山真面目　肥龍骨精強現真身</title></header><body><h1>【蘋果二十年】<br>廬山真面目　肥龍骨精強現真身</h1><p>過去二十年，只要一聽到肥龍與骨精強兩人大名，就會聯想到與「鹹濕」二字掛勾，這是一個等號，甚至是一種文化。神人永遠充滿着神秘感，這位叱吒風月界的頭號響噹噹人物，細說當年如何在豪情版經歷苦樂，如何將肥龍骨精強打進男士心坎。</p><p>當年豪情版約有四、五位同事扮演肥龍骨精強，而片中的龍哥正是其中一人，他筆下一人分飾幾角，最出名當然是肥龍、骨精強與馬交倫，集體創作的筆名夠晒經典，深入民心。「大家開會講香港夜場，最新有啲乜玩？咁梗係夜總會、桑拿同指壓啦！諗諗吓就有三個人物創造咗。去親旺角玩嘅，唔係叫阿龍就叫阿強，肥肥地就叫肥龍啦！」</p><p>經常進出風月場所，日日見到靚人少女，可能是男士夢寐以求的工作，但龍哥卻認為是淒慘的事，做風月版背後也有辛酸一面。「通常影親相啲女都好唔滿意嘅，因為夜場經理安排佢入嚟影，變相佢做唔到生意；又要教佢擺姿勢，哄佢笑，其實好辛苦，佢哋仲黑口黑面鬧你㖭！」<br><br>做風月版雖然辛苦，但肥龍哥也有自豪的地方，就是每日提供最新夜場資訊給讀者。「我哋有一樣係強項，就係豪情版睇到個女仔，係可以搵到佢出嚟，係真有其人。呢個就係我哋個point，我哋嘅power！」回顧完龍哥在工作上的風月史，背後的他又是個怎樣的人？現時又在做甚麼工作？敬請留意明天動新聞！<br> <br>【蘋果二十年】系列：<br>人人問肥佬黎 爆seed同情梁振英  http://bit.ly/1dlMzVN <br>人人問老闆 飛仔黎變肥佬黎  http://bit.ly/1dlMzVR <br>下個20年 我想《蘋果》點？ http://bit.ly/1MgqFi8 <br>風雨不改：一份《蘋果日報》的誕生　 http://bit.ly/1MgqFic <br>禁果造就《蘋果》 廿年銷量夠行地球一圈  http://bit.ly/1drhUq9 <br>《蘋果》創報受阻 「神童輝」憶當年辛酸  http://bit.ly/1drhUq1 <br>【蘋果五個二十年】靚相功臣 用鏡頭說話二十年  http://bit.ly/1Mm0mr8 <br>【蘋果五個二十年】迎面而來的子彈 突發騎士有免死金牌？  http://bit.ly/1Mpuu4H <br>【蘋果五個二十年】發行《蘋果》夠過癮 德強深信紙媒不死  http://bit.ly/1JN6N7h </p></body></html>