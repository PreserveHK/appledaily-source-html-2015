<html><header><meta charset="utf-8"><title>異動空間：一箭四鵰概念股 - 魏力</title></header><body><h1>異動空間：一箭四鵰概念股 - 魏力</h1><p>上周五又炒放水加深港通，港交所（388）、券商股、內房股、AH差價股又落鑊。午後指數一向挾上，二三線股掃到甩轆，應否趁反彈沽蟹貨？減咗貨應否追番？追要揀邊啲？望着報價機閃動，同時思考以上問題，迅速作理性決定，其實壓力相當大，但隨着經驗累積，反應會越來越快。<br>舉個例，中船防務（317）午後突爆上，6999（中國投資，即係滬港通專用經紀牌）海量買盤湧入，應是內地有利好消息，即使未搵到條消息已可跟掃。資金炒深港通，東北電（042）率先起動，條件反射掃新華製藥（719）、經緯紡織（350），即日可執5%以上。科網股係深港通焦點，網龍（777）季績蝕錢都唔跌，可掃；科通芯城（400）尾市一粒鐘反彈1蚊，快諗到，就搵到食。<br>於深港同步掛牌的股份，仲可留意金風科技（2208），H較A折讓41%唔算最多，但勝在海外單不絕，該公佈獲南非能源部的風電機組定單，食正一帶一路概念。盈利高增長之餘，PE僅21倍，較中傳動（658）折讓一半，圖表更快將破頂，買金風可謂一箭四鵰！<br><br>魏力<br> http://www.facebook.com/2012jason </p></body></html>