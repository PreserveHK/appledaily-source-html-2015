<html><header><meta charset="utf-8"><title>求驗客手記：德國U20爆大冷出局</title></header><body><h1>求驗客手記：<br>德國U20爆大冷出局</h1><p>德國國家隊喺歐國外就威威，狂數直布羅陀，不過，佢哋嘅「細佬」德國U20就喺世青盃失威，爆冷喺半準決賽出局。被視為奪標大熱嘅德國U20，喺新西蘭舉行嘅世青盃半準決賽對住馬里時，雖然由祖利安白蘭特（左）先開紀錄，但之後博得12碼，莫達射唔入，無法將比數拉開，反而俾馬里扳平，而兩隊經過120分鐘苦戰後，仲係打和1:1，結果要互射12碼。一向射極刑有一手嘅德國，竟有祖利安白蘭特同埋歷卡斯史達克射唔入，最後爆冷出局。<br>馬里將會喺準決賽遇上同樣以互射12碼氣走美國嘅塞爾維亞，而另一場準決賽，就由巴西鬥塞內加爾。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>