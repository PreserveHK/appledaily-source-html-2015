<html><header><meta charset="utf-8"><title>求驗客手記：泰利度假都玩體能</title></header><body><h1>求驗客手記：<br>泰利度假都玩體能</h1><p>同老婆仔女開開心心度緊假嘅車路士隊長泰利（圖），一家四口最近去咗馬爾代夫玩；嚟得呢個島國度假勝地，指定動作就梗係曬太陽同玩水上活動啦。泰利早兩日就喺instagram開心share咗一條玩水上飛板（Flyboard）嘅短片，睇晒成條15秒長嘅片，泰利全程都企得好穩，平衡力少啲都唔掂。但係佢嘅視力就可能有啲退化嘞。話說有位車仔球迷喺球會官方零售店買咗張泰利簽名相後放上網，泰利竟然留言話嗰個唔係佢嘅字迹同簽名，擺出一個大烏龍。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>