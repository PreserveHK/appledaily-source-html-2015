<html><header><meta charset="utf-8"><title>許志安揭羊年心願麥玲玲記者會洩天機！</title></header><body><h1>許志安揭羊年心願<br>麥玲玲記者會洩天機！</h1><p>羊年大年初三賀歲馬2月21日沙田馬場舉行，馬會呢日(3號)在跑馬地馬場舉行記者會，由馬會行政總裁應家柏、賽馬事務執行總監利達賢、市場及客戶事務執行總監張之杰主持，並請來藝術家馬興文，三位藝人許志安、蔣志光、韋綺姍，以及玄學顧問麥玲玲均有出席，一起公佈當日節目詳情，當然亦唔少得一班靚女model，個個都有青春活力。<br>許志安、蔣志光、韋綺姍初三會獻唱外，馬會表示當日三Ｔ彩金有3,000萬，年初四的六合彩頭獎彩金更高達4,000萬元，另外馬會又公佈將與騰訊WeChat加強合作。而記者會上焦點當然係一班藝人，蔣志光、韋綺姍呢對老拍檔一唱一和，介紹初三馬會將會發售嘅精品，大賣廣告；而許志安被問到羊年有乜願望時，佢就話希望5月演唱會成功，家陣正忙於keep fit。而馬會就喺記者會上準備一大缺水，藝術家馬興文及應家柏把不同顏料倒入水內，化成不同色彩，示範一種視覺藝術「融·色」。<br>至於麥玲玲，當然要贈番馬迷幾句，佢話初三當日大利淺藍色、綠色，而無論馬名、騎練名字，都利一啲有三點水字旁，或有土字的馬匹及參賽者喎！</p></body></html>