<html><header><meta charset="utf-8"><title>拍戲傳撞邪徐子珊包面變樣</title></header><body><h1>拍戲傳撞邪<br>徐子珊包面變樣</h1><p>徐子珊、謝婷婷、劉心悠、蔡瀚億（BabyJohn）、郭偉亮，以及導演兼演員的吳家麗，前晚到銅鑼灣出席驚慄電影《有客到》煞科派對。早前有報道指徐子珊疑拍《有客到》時撞邪，更一度拍到崩潰，不知是否因為嚇親，派對上見徐子珊變了肥子珊，口腫面腫，但半截傘裙下側的大腿粗了，站在瘦削的劉心悠和謝婷婷旁邊，包面更加突出。<br>問子珊被指撞邪，以及拍攝一場在殯儀館的戲又拍到崩潰，她說：「冇，誇張咗，同埋大家可能冇見過我驚嚇個樣，不過我就真係好驚老鼠，如果要我再拍，要加錢，真係好驚。」</p><p>戥胡杏兒開心</p><p>三十五歲中女子珊除了跟殼王陳國強傳緋聞，真命天子仍然未見，好友胡杏兒都名花有主，她說：「隨緣啦，呢啲嘢冇得強求，但好為杏兒開心，呢啲都係好事。」<br>同場的婷婷被問到農曆年胞兄霆鋒會否帶王菲來港團年，婷婷說：「我可能要出國做嘢，可以嘅話想同爸爸食餐飯。」又表示暫時未有見到王菲，而阿菲都很忙，她說：「仲未定日子邊日團年，哥哥唔係成日都喺香港。」甩拖的她，今年情人節不知怎過？她說：「會同朋友一齊過，都唔會覺得寂寞。」</p><p>心悠血痕嚇人</p><p>此外，片中心悠飾演一隻斷頭鬼，跟BabyJohn搞人鬼戀，她說：「特技喺頸上化咗一條血痕，因為太過逼真，所以去廁所時嚇親途人，照鏡時都嚇親自己。」<br>採訪：黃曉妍<br>攝影：陳順禎</p></body></html>