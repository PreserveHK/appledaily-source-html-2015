<html><header><meta charset="utf-8"><title>求驗客手記：槌仔派「非」法球員聽罰</title></header><body><h1>求驗客手記：槌仔派「非」法球員聽罰</h1><p>韋斯咸「走精面」向外公佈塞內加爾前鋒迪亞法沙高（圖）有傷，踢唔到非國盃，一個屈尾十就派佢踢英足盃第四圈比賽，沙高仲一箭定江山淘汰咗布里斯托城。呢單嘢搞到塞國向國際足協投訴，𠵱家啟動紀律訴訟，連布城都出嚟抽水，要求槌仔幫賠償二十五萬鎊晉級獎金同門票收入。其實韋咸06/07年球季違規簽入前鋒泰維斯，靠佢最後一戰入波贏曼聯成功護級，據報事後已經賠償三千萬鎊（約3.5億港元）畀降班嘅錫菲聯，真係見過鬼都唔怕黑。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>