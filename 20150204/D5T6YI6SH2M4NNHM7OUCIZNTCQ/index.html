<html><header><meta charset="utf-8"><title>馮仁昭四圍超：刨姐留港肥八磅 - 馮仁昭</title></header><body><h1>馮仁昭四圍超：刨姐留港肥八磅 - 馮仁昭</h1><p>粵劇名伶龍劍笙（刨姐）完成廿五場《任藝笙輝念濃情》演出後，噚日返咗加拿大休息，佢話留港五個幾月肥咗八磅，大約年中先再嚟香港，為十二月喺演藝學院舉行嘅《紫釵記》演出做準備，離港前刨姐同一眾演員開會，並為《紫釵記》影造型海報相（圖），刨姐一埋位擺甫士就開始唱曲，情緒完全投入嘅刨姐唱到眼濕濕。<br>撰文：馮仁昭</p></body></html>