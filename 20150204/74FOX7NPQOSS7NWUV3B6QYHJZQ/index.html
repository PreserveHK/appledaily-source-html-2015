<html><header><meta charset="utf-8"><title>驚嚇意外！靚仔馬主愛駒　先噴血後撞欄死亡</title></header><body><h1>驚嚇意外！<br>靚仔馬主愛駒　先噴血後撞欄死亡</h1><p>葉楚航旗下的59分四班馬「狄奧圖」呢日(3日)參加沙田馬場第九組1200米泥閘，沿途居二、三位，但到最後三百米開始隻馬頂唔住，突然感到非常辛苦，疑似「爆缸」流鼻血，馬兒倒下前一度斜跑，並撞著欄杆發出巨響，非常驚險，並把鞍上人見習學員陳嘉熙大力拋出，飛出欄杆之外，陳嘉熙倒地碌了幾圈，幸而這位後生仔身手敏捷，即使跌在石屎路上，也沒有受傷。<br>在附近的葉楚航見狀，立即上前慰問陳嘉熙，得知這位小將無大礙後，便一前一後齊齊入馬房，最慘就是「狄奧圖」，撞欄後倒地不起，證實暴斃魂歸天國。<br>「狄奧圖」馬主是年輕靚仔史昊洺，除了此駒，尚有一匹與爸爸史立德的合夥馬「叻先生」。至於「狄奧圖」，上季於四班田草1600米打開勝門，今季亦表現不差，曾上名四次，六歲馬戰鬥力正盛，本來報了周六(7號)四班田草1400米成後備10，正積極備戰稍後的賽事，如今遭逢厄運，真是十分可惜。</p></body></html>