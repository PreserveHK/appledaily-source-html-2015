<html><header><meta charset="utf-8"><title>「波霸餐廳」混戰？蘭桂坊「Double D Burger」將開業</title></header><body><h1>「波霸餐廳」混戰？<br>蘭桂坊「Double D Burger」將開業</h1><p>話說上星期美國「波霸餐廳」Hooters公佈，計劃進軍香港，令唔少男士精神為之一振！（亦有唔少人表示，擔心香港Hooters Girl質素）。<br> <br>不過由表面迹象睇，於蘭桂坊經營Play Club之Maximal Concepts比Hooters更先行一步，部署喺香港搞「波霸餐廳」！《南華早報》日前報道，Maximal Concepts將於蘭桂坊開設新餐廳Double D Burger，由廣告牌上五個樣靚身材正，著得勁少布嘅Model，以至喺facebook嘅宣傳，都令人估計呢間漢堡包店，將會以美女作招徠。本報就翻查Double D Burger facebook專頁，發現第一個post係喺上年12月，仲早過Hooters有關打入香港市場嘅公佈。<br> <br>睇埋Double D Burger個招聘廣告內容，同一般餐廳侍應入職要求無太大分別，其中兩項稍為特別少少嘅係「Understands the dirtiness of our juicy burgers」，同埋「Double sense of humor is welcomed」。至於舖頭開業後，侍應係咪會清一色全女班？會唔會有「Double D Girl」？制服有幾多布？咁就要等餐廳開幕先知啦。</p></body></html>