<html><header><meta charset="utf-8"><title>新鮮娛片頭：Let It Go冰毒再來</title></header><body><h1>新鮮娛片頭：Let It Go冰毒再來</h1><p>迪士尼動畫《魔雪奇緣》（Frozen）令全球細路女中晒冰毒，唱片、精品大賣，迪士尼趁賺大錢再斬多幾両，將會喺新片《仙履奇緣》（Cinderella）中，加插播放七分鐘短片，仲叫做《Frozen Fever》。</p><p>新短片嘅劇照昨日曝光，對於全球細路女嚟講，係一個絕大喜訊，因為兩名主角Elsa同Anna，唔係着來着去都係嗰件衫，而係換上咗新衫，而且今次唔使再聽《Let It Go》，短片中亦有新歌推出。至於故事係講Anna生日，家姐Elsa好想為佢盛大慶祝，但呢位冰雪女王原來都會感冒，於是佢搵埋雪人Olaf、男主角Kristoff同埋鹿仔Sven幫手準備生日派對。<br>撰文：多雪花</p></body></html>