<html><header><meta charset="utf-8"><title>滷味入選　肥仔老闆推介肥姐店</title></header><body><h1>滷味入選　肥仔老闆推介肥姐店</h1><p>【本報訊】生腸、火雞腎、豬心等港式滷味未必人人敢試食，不過，在尖沙嘴厚福街賣滷味的「第三代肥仔」入選米芝蓮地道小食推介。</p><p>憂業主趁機加租</p><p>老闆余壠康憶述，近期有疑似評審員的外籍人士連吃兩串火雞腎，他對入選米芝蓮感到莫名其妙，因為滷味工藝和貨源，與媽媽在旺角開設的肥姐小食店一樣，他直言媽媽的店舖更值得推介，「佢攞獎我覺得合理，我攞獎就奇怪咗啲囉」。<br>余壠康自言滷味已傳承三代，最初阿公在弼街賣滷味，再傳授媽媽在金星戲院賣滷味，最後媽媽再傳授予他，他另起爐灶在尖沙嘴賣滷味，「講真出面度度都有滷味，但整得好唔好食係其次囉」。<br>余壠康每朝7時起床去街市買貨，即買即製，每天工作15、16小時。「第三代肥仔」最著名王牌套餐23元一份，有大墨魚、細生腸和火雞腎，散叫滷味賣6至11元不等。<br>他笑言媽媽售賣的滷味味道更好，「可能個外國人唔好彩，嚟到我嗰邊，試咗我啲嘢食覺得ok」。他指即使入圍米芝蓮，暫不考慮加價，不過他對業主會否加租帶點憂慮，「越多人買嘢食，越加你租囉，佢唔會驚你走」。<br>■記者潘柏林</p></body></html>