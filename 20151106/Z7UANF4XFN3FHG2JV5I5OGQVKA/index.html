<html><header><meta charset="utf-8"><title>魚樂無窮：8倍PE盈喜股 - 唐牛</title></header><body><h1>魚樂無窮：8倍PE盈喜股 - 唐牛</h1><p>老牌工業股嘉利國際（1050）發盈喜，刺激股價爆升三成，但估值依然平到笑，如果從米芝蓮品評餐廳角度出發，絕對係三星級之選！嘉利受惠工業業務營業額及溢利增加，預計中期盈利將升五成，去年同期賺3,863萬，預示今年中期賺5,795萬，相當於去年度盈利77%，墊底利錢豐厚！保守估計全年賺1億，年度化市盈率僅8倍，呢份前菜滲出陣陣燒鵝味道，先摘第一粒星。<br>嘉利主打三瓣業務︰1.產銷五金塑膠產品如伺服器電腦外殼等；2.電子代工如磁帶解碼器、收銀機系統；3.婚慶及餐飲業。前兩者受惠生產自動化，效率極速提升，成為增長動力。後者雖仍蝕錢，但已逐步收窄，錄得盈利只係時間問題，屆時三頭馬車全速前進，不得了！4月與主席何焯輝旗下公司訂立協議，合作發展東莞鳳崗鎮地皮，嘉利將投資1.24億。何解突然染指房地產？原來嘉利同區有幅廠地，已獲批改作商住用途，面積逾6萬平方米，一旦起動，爆發力驚人！咁多款主菜各具特色，再摘一粒星。<br>派息當然係頂級甜品，現價息率超過8厘，還未計今年增長，第三粒星手到拿來。噚日成交量創兩年新高，絕對唔係尋常散戶掃貨，首站目標先睇NAV價0.495元，屆時市盈率只不過10倍，仲有大把水位。<br><br>唐牛<br> https://www.facebook.com/tongcow88 </p></body></html>