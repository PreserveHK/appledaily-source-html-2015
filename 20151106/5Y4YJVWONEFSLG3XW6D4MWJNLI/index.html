<html><header><meta charset="utf-8"><title>樂香園：無能為力症候群？ - 密西比</title></header><body><h1>樂香園：無能為力症候群？ - 密西比</h1><p>與一位於跨國銀行香港分部任職的朋友午餐，甫坐下，朋友第一句話，就是強烈表達對該行聲稱繼續削減成本之言論非常不滿。朋友說：「其實香港真係無得再減（員工），但結果都係放風話唔排除要繼續減，再咁減落去，真係唔知仲可以搵乜嘢人嚟做嘢，可能咪得番最頂頂同最低級嗰啲囉！」<br>朋友越說越激。他說︰「其實近年外邊風大雨大，香港一直都係集團盈利增長嘅主要來源，點知每次裁員，都預埋香港份，真係唔知管理層點諗……我明白作為一間外資行，點都會維護番自己友嘅飯碗，但都唔好做得咁唔公平呀！人工就年年加少少，一有事就走嚟香港攞人交數，咁都好無癮啫。」<br>有沒有實質例子？朋友說：「好似有時其他地方裁緊員，就會見到有人無啦啦喺啲騎呢地方調嚟香港做高層，霸咗香港啲位，到風聲無咁緊，就嗱嗱聲咁調返走，真係一日都唔留多㗎，若果做其他嘢咁有效率，股價就一定唔會跌到咁。」<br>會否自己先走一步？朋友不諱言正在「搵緊」。他說：「既然啲管理好似金管局，講到咁無能為力，我就無謂強人所難啦。」金融界式無能為力症候群？<br><br>密西比</p></body></html>