<html><header><meta charset="utf-8"><title>中環在線：未來零食王父女兵揸旗 - 李華華</title></header><body><h1>中環在線：未來零食王<br>父女兵揸旗 - 李華華</h1><p>福建零食股達利（3799）就快招股，市值分分鐘超過同行旺旺（151）與康師傅（322）嘅700億至800億元，難怪達利噚日舉行投資者推介，亦喺會場擺一大堆零食晒冷。<br>創辦人兼主席許世輝有一對粗黑眼眉，相當容易認，旁邊係主席千金許陽陽。許陽陽今年32歲，加入達利超過7年，仲湊到公司上市。</p><p>一講家族企業，投資者必然想知道第二代幾時接班，許世輝只係57歲，今時今日有排都未算老，睇嚟呢間公司應該有一段長時間係父女兵營運居多。<br>既然係零食股，達利當然要畀啲產品投資者試吓喇，佢嘅產品暫時主要內銷，香港冇得賣，曲奇餅、薯片應有盡有，仲有奶類、涼茶，個別產品嘅包裝仲似曾相識㖭。</p></body></html>