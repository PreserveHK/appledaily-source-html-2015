<html><header><meta charset="utf-8"><title>隔牆有耳：財爺訪前海先飲番杯 - 李八方</title></header><body><h1>隔牆有耳：財爺訪前海先飲番杯 - 李八方</h1><p>前海呢個大project，中央都好重視，唔知若然幫手推動得好，做特首嘅機會係咪會提高？<br>被國家主席習近平金手一握後，人氣急升嘅財政司司長曾俊華，今日就會到深圳前海訪問一日。<br>佢此行唔係單拖，而係同埋香港嘅商界人士，一齊參觀前海展示廳、前海e站通服務中心同前海深港青年夢工場等設施，了解前海嘅規劃同發展。<br>據聞工商界有成卅幾人參加，佢哋亦會同進駐前海嘅港資企業交流。<br>嗱，勞師動眾上得去，唔係齋睇就算數啩？<br>查實喺深圳期間，鬍鬚曾亦會拜訪深圳市委書記馬興瑞同深圳市市長許勤，同日傍晚返港。<br>而佢噚日都連走幾場，包括去咗香港國際美酒展開幕禮（圖），似乎同美酒有關嘅活動，都能吸引到財爺嘅關注。</p></body></html>