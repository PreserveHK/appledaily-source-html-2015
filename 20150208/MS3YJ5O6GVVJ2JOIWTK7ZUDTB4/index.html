<html><header><meta charset="utf-8"><title>趣趣地：林伯撈埋講波佬</title></header><body><h1>趣趣地：林伯撈埋講波佬</h1><p>以前嘅球星退休後要搵出路，不外乎做教練或者總監，不過呢排轉行講波都好受歡迎，英國天空體育電視繼請咗阿仙奴名宿亨利後，又搵到星級講波佬撐場，就係曼城中場林柏特（圖），今個月舉行嘅歐聯16強比賽，林伯仲會喺講波界「地標」㖭。其實天空大灑金錢搵星級講波佬，都比唔上佢哋同BT、Discovery、beIN一齊傾緊未來二〇一六至一九年英超轉播權，轉播費總額仲高達四十億鎊（約四百七十億港元），真係冇得比。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>