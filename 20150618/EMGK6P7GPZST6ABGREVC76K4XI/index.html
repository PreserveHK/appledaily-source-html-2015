<html><header><meta charset="utf-8"><title>謝婷婷性感冇底線</title></header><body><h1>謝婷婷性感冇底線</h1><p>謝婷婷昨晚現身跑馬地馬場，出席一個以森巴為主題的派對活動，大會找來了荷李活的造型師Adam Saaks即場為婷婷身穿的黑裙剪窿作DIY設計，當中他大剪婷婷裙的背部近臀部位置。婷婷自言性感尺度沒限制：「畀佢自由發揮，亦都唔擔心走光，再剪性感啲都得，我有打底。」婷婷更大讚父親謝賢亦有DIY衣物的創意，提到父親節，她表示必定慶祝：「嗰日由開始會攬到實，佢咁鍾意衫，可能會帶佢行街，霆鋒就要拍戲，慶祝唔到。」<br>問到婷婷兩位姪仔Lucas及Quintus能否與霆鋒慶祝父親節，她表示：「唔知，哥哥好忙，拍戲要拍到9月。」此外，婷婷日前以一身火辣比堅尼造型，推廣新濠天地的SPLASH池畔派對。<br>採訪、攝影：王連連</p></body></html>