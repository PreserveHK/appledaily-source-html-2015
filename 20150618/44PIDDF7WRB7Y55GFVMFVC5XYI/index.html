<html><header><meta charset="utf-8"><title>找數的暴風 - 陳也</title></header><body><h1>找數的暴風 - 陳也</h1><p>生於亂世，有種責任，包括：<br>一，梁凸收到五千萬，免稅淨袋，一鋪過，毋須申報。泛民數口遠遠不及梁凸，議價能力是零，一億，天文數字喎，點會俾你袋住先，發夢都慳番。明年投票，你揀中的那個議員，冇一億落過袋，乾淨企理，感恩，阿門。<br>二，連手握一票的泛民都沒有淨袋一億的機會，普通市民，617之後，高官之前日日掛在嘴邊的「五百萬合資格選民的福祉」會瞬間跟民調中的「黃金交叉」一齊消失。不存在一人一票喎，咁使鬼理社福教育醫療，話之你。記住，社會上嘅工作者等同社工，民生也就是民主倒退回幼稚園生咁解。大家記起，競爭會找上你那個廣告，小妹妹哭了，你的眼淚，在928金鐘催淚彈一役，卻已經超額流盡了。五千萬，一億，五百萬，都是浮雲，亂世中，你連發夢都冇諗過做誠哥。感恩。<br>三，主人當你是沒有嘴巴的吉蒂貓，有人成立全國獨立貓派對，你忍唔住笑了。從黃皮狗到招財貓，香港深層次矛盾在陽光下，現形。找數的季節跟暴風提早到臨，趁熱食多幾個菠蘿油，埋單。阿門。</p></body></html>