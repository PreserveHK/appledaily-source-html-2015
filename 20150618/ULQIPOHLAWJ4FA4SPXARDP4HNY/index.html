<html><header><meta charset="utf-8"><title>花絮：居里錫囡囡唔領情</title></header><body><h1>花絮：居里錫囡囡唔領情</h1><p>史堤芬居里喺場上嘅風頭俾伊古達拉搶走，連場外都俾囡囡拉莉搶鏡。頒獎儀式期間，好風騷嘅居里想向拉莉索吻（圖），唔知拉莉係咪嫌老竇成身臭汗，竟然拒絕咗爸爸，搞到居里要擰轉面去錫抱緊拉莉嘅老婆。除咗居里，伊古達拉同巴保沙都帶埋仔女一齊慶祝。</p></body></html>