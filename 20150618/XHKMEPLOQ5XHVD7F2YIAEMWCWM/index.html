<html><header><meta charset="utf-8"><title>不如從頭來過 - 鄧達智</title></header><body><h1>不如從頭來過 - 鄧達智</h1><p>怎可能從頭來過？<br>如果開始沒問題，怎用問這句：不如從頭來過？<br>政治如是、搵銀如是、戀情如是。<br>婚姻有蜜月期，冷卻期，能過渡即進入穩定期，往後月旦吃粥吃飯也須靠點造化，並非全賴打開心扉理性相處爾得終老。<br>絕大部份港人回歸前後對特區前途也非沒憧憬，千呼萬喚董建華，雖說不過不失，猶如洞房過後你發覺也非這個男人不舉，原來行房過程似抬進手術Theater，全屋人圍觀阿爺指揮，再超人也難以金槍不倒。<br>又或者無人圍觀，可惜大官心大心細怕辜負阿爺五世其昌百子千孫鴻圖，又擔心家業無以為繼鬼影幢幢，蜜月期何可魚水之歡？<br>蜜月期未能翻雲覆雨如魚得水，不單止不甜，乘曾蔭權號更如駛入五浬濃霧，未聞熟枕邊曾生皮肉「陣除」，霧茫茫間突見枕邊人個樣變面，吓，梁振英！<br>都唔緊要，起碼CY高大靚仔，不過十八年過去，人生有幾多個十年？仲係十八年，梁生頂上已蓋雪花星星也。<br>蜜月期從未成功開始過，新郎還在持燈將新娘個陰戶探究，未摸清楚如何入港，連個窿定位找來百人千人智囊團仍未得定案。<br>切莫怪責港人心生變異，離棄祖國積怨特區：小若小於普遍民生秩序衛生企理，中若創業圖強人心穩定，大若政改共識前瞻未來，有那一樣在求婚時的應許得到實現？<br>不要再追問不如從頭來過，更不要唱Right Here Waiting，等落去都冇用啦。唱出聽海如泣如訴？話知你跳海，再情深款款偏偏喜歡你不過一場遊戲一場夢。這個家如日與夜，永難磨合，從頭太難，除非神跡，讓阿爺轉軚，不然結果早該知道我終於失去了你兼把悲傷留給自己！<br>乜東東？<br>啊，今晚港台講東講西講失戀，揀緊失戀情歌。這類別，選擇實在太多，以證失戀路上一仆一碌的人難以計算！</p></body></html>