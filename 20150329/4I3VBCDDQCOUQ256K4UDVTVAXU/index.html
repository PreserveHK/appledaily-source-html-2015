<html><header><meta charset="utf-8"><title>湊新導演有口難言</title></header><body><h1>湊新導演有口難言</h1><p>華仔今次於《失孤》中跟新晉導演彭三源合作，華仔坦言新導演比起資深導演「更難湊」，他笑言：「杜琪峯我可以係現場鬧佢嘛，但新導演就完全唔可以，一鬧佢其他人對佢就冇咗信任，工作人員又好投資者又好，都唔可以鬧，所以我自己要調校好，但又要同佢講真話，所以久唔久就約佢食飯講吓真話。電影公司起初想我做監製，但電影唔係我公司嘅所以唔好，如果係我公司我先知電影想要乜，究竟係賺錢定係一部帶出訊息嘅電影？有唔同做法，監製就係要將呢啲嘢拉平衡。」</p><p>華仔又透露導演很信任他，但始終會有盲點所在，他說：「拍攝初期佢都有啲動搖㗎，因為拍十日都拍唔到三分鐘片，因為佢知道要將劉德華拍成普通人係一件幾困難嘅事。」</p></body></html>