<html><header><meta charset="utf-8"><title>紅館騷剝褲加料　杜德偉收示愛紅Bra</title></header><body><h1>紅館騷剝褲加料　<br>杜德偉收示愛紅Bra</h1><p>杜德偉「極杜世界」巡迴演唱會Part II一連兩場前晚在紅館開鑼，羅志祥和呂方擔任演唱會嘉賓。杜德偉（Alex）在Part II繼續脫掉，當他唱出《脫掉》時，再度掀起高潮，今次他換了一條紅色三角珠片褲，最後脫剩三角褲時，更自轉一圈給全場觀眾欣賞，其間更有一個紅色的胸圍掉到台上，完騷後有工作人員執起那個紅色胸圍，發現胸圍入面寫上名字和電話號碼，還附送了一個心形圖案寫上「Dear Alex, love from Josephina」。</p><p>重提被認錯安仔</p><p>Alex對於熱情歌迷擲胸圍示愛，他在後台訪問時被取笑收到空降禮物，太太李曉冰則在台下監場，問他怕不怕？他說：「可能我哋脫得好淋漓盡致，所以啲觀眾都放得好開，我都好開心。」但是胸圍留下一個相信是新加坡的電話號碼，他笑說：「我要畀太太check吓先，太太都唔會扭我耳仔嘅，掉bra又真係未試過，呢首歌都係4年前先有。」</p><p>Alex在Part II中的改良版《脫掉》，除褲時間明顯加長，令觀眾更加熱血沸騰，他說：「因為有Part I嘅經驗，之前啲fans話我淨係向住一個方向，咁有啲人淨係睇到後面，徇眾要求就轉一個圈對住全場，同埋之前傳媒只係影到側面，希望大家開心喇！咁我無所謂嘅。」Alex在演唱會，公開提起被誤認是許志安的笑料，問到他是否介意，他說：「唔係，幾好玩嘅，平時都會開玩笑。」<br>另外，有指Alex稍後在美加、星馬、台灣、內地舉行巡迴演唱的門票售賣情況未如理想，要減價促銷，他說：「我冇聽過，不過我作為歌手，唔應該理呢啲事，最緊要係做好自己本份，練好自己身體。」<br>採訪：盧妹<br>攝影：仇志德</p></body></html>