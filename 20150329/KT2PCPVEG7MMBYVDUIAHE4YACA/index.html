<html><header><meta charset="utf-8"><title>開腔護暴力舊愛　林欣彤認單身撇Gordon</title></header><body><h1>開腔護暴力舊愛　<br>林欣彤認單身撇Gordon</h1><p>林欣彤（Mag）日前被爆曾遭初戀男友Ben家暴，男方在fb怒指Mag一腳踏兩船，小三正是MK-Pop組合天堂鳥的隊長葉灝基（Gordon）。Ｍag與Gordon昨日分別在荃灣及鑽石山出席活動，Mag面上傷勢已完全康復，她自言大個女，事件並未有令她情緒病復發：「已經發生咗同過去嘅我唔再多講，佢（前男友）係圈外人，對佢最好係唔講太多，只需要向自己交代。希望大家畀啲空間每一個人。」<br>雖然Mag開腔維護舊愛，但她聲稱已單身，對於Gordon暗示二人曾為戀人，會否覺得被抽水，她說：「唔關事嘅人同事唔回應，只係想保護以前嘅朋友。佢點答有佢嘅自由。」</p><p>Gordon：要帶眼識人</p><p>問Mag會否擔心被指不專一，影響乖女形象，她說：「唔怕，了解我嘅會了解，唔了解都控制唔到。」再問她受到家暴後有否報警，及以後交友會否更謹慎，Mag說：「唔回應，件事唔係想像中咁差，係我同佢兩個人嘅事，我向來揀男友都謹慎。」<br>另一邊廂的Gordon明顯避忌，表示已沒有與Mag聯絡：「呢件事令我太緊張，𠵱家要收拾心情工作先，最近心情影響到我瞓得唔好。」Gordon強調不想靠緋聞上C1，亦不想再有緋聞，問他日後是否帶眼識人，他表示：「係。」他亦擔心會影響隊友：「唔係感動事，只係好驚出嚟好負面。」問他會否要求公司不要與Mag同台？Gordon話：「工作會做，唔會面阻阻，我個人都唔介意合照，不過唔知雙方公司點睇。」<br>採訪：藍文浩、盧妹<br>攝影：陳俊強</p></body></html>