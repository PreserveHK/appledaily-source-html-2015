<html><header><meta charset="utf-8"><title>《大時代》電影版青雲演丁蟹掟林峯落街</title></header><body><h1>《大時代》電影版<br>青雲演丁蟹掟林峯落街</h1><p>無綫早前重播鄭少秋主演的《大時代》，聲勢勁過黃金時段播映的新劇，令無綫心雄開拍《大時代》電影版，部戲會由邵氏與英皇一齊投資，初時想找韋家輝監製及編劇，導演就用王晶愛將張敏，不過內部有好多反對聲音，覺得導演人選都用韋家輝較好。<br>不過，韋家輝做導演拍電影似乎沒有做編劇那麼成功，所以他仍未答應執導，只偏向做監製同編劇。選角方面，無綫提議續用秋官做丁蟹，但英皇就想轉由劉青雲飾演，而林峯就做丁蟹其中一個仔，估計唔少得掟仔落街這經典場面。</p><p>雖然之前有傳過無綫想安排一些角色給旗下藝員，但聽聞有份參與的電影人表示電影始終是電影，會用具賣座力的電影演員，主要投資的英皇也心中有數。昨日致電青雲經理人阿May查詢知否由青雲演丁蟹，她說：「未收到通知喎！真係搵先算。」<br>採訪：鍾國仁</p></body></html>