<html><header><meta charset="utf-8"><title>【電腦巡場】日系運動耳機 　$499玩藍牙聽歌</title></header><body><h1>【電腦巡場】日系運動耳機 　$499玩藍牙聽歌</h1><p>電腦節就快到，腦場減價貨開始湧現，今個星期新落價貨品，有日系品牌Nakamichi NEP-BTSPORTS05；論款色設計，好多人都話佢有幾分似Monster的運動型耳機，賣相都叫幾討好。由於機身亦是運動型藍牙耳機設計，所有一樣有防水防汗功能，每次叉電後能使用6小時，規格尚算標準。音色偏向厚實，而且穿戴感亦隱陣舒適，加埋有第六代CVC降噪技術，戴住佢跑步絕對冇問題。機價由最高位的$799下調至$499，尚算可以一買。</p><p>查詢：訊達科技（深水埗福榮街146­  152號黃金商場地面54號舖）</p><p>記者：朱崇德</p></body></html>