<html><header><meta charset="utf-8"><title>練馬師葉楚航　收到份特別禮物</title></header><body><h1>練馬師葉楚航　收到份特別禮物</h1><p>剛周日晚呂廐老黃忠「勁飛揚」銅鑼灣名店雪園慶功宴上，鄭雨滇、葉楚航呢對昔日好友同枱食飯，成為焦點所在，主要因為大家都畀面該駒馬主團體經理人柳宇，滇仔、航哥當然亦希望趁此機會重修舊好。至於為何揀雪園設宴呢？原來雪園老闆兼「張家界」馬主梁青華，正係柳宇好朋友。<br>柳宇說：「『勁飛揚』上季三捷，是個一大驚喜，此馬老而彌堅，呂健威保養得好好，牠仍很健康，今季初正是這類老馬的最佳偷襲時機。而葉廐『勁飛翔』已減夠分，新季可望反彈，此馬前年贏谷草煞科戰，成為葉楚航做冠軍練馬師的關鍵馬，為了慶祝航哥做冠軍，我特意在香港釀造了紅酒，今晚用來款待所有賓客，很多老友好奇怪，話第一次聽見香港釀製紅酒，這批紅酒是我特別為航哥而設，與航哥一樣，土生土長的冠軍。」<br>葉楚航聽完柳宇一席話即冧晒，並大讚這批紅酒勁正。<br>此外，柳宇說他在澳洲昆士蘭買了一個牧場Washpool Lodge，是昆士蘭政府介紹拉線，是間training school，有300多匹馬正做基本訓練，大部份馬匹屬當地馬主擁有，其中幾十匹是香港馬主名下。蘇偉賢的「勁飛聖」來港前正在此牧場做基本訓練。由於柳宇屬猴，蘇偉賢也屬猴，而猴中霸王是齊天大聖，所以叫「勁飛聖」。</p></body></html>