<html><header><meta charset="utf-8"><title>隔牆有耳：一哥「衣錦還鄉」返喇沙 - 李八方</title></header><body><h1>隔牆有耳：一哥「衣錦還鄉」返喇沙 - 李八方</h1><p>新任警務處長一哥盧偉聰上任時，被某傳媒以佢喺中學做班長、影班相時又坐喺班主任旁邊嘅威水史，大讚佢年少已展現領袖風範、嶄露頭角，呢篇報道成為政界茶餘飯後嘅笑話。不過，盧偉聰睇嚟真係相當鍾意母校喇沙書院，近日喇沙校訊《Gateway》登出盧偉聰「衣錦還鄉」回母校，合照時再次企喺神父旁邊嘅「重要位置」。<br>校訊入面確認，盧偉聰喺中學年代多次成為班中嘅「Class Prefect」（班領袖生），1974年喇沙小學畢業、再喺1981年喇沙書院畢業，又話佢係運動健將，喺1979年嘅甲組游水比賽中奪得冠軍。校訊話，盧偉聰如今升為一哥，其位置麻煩頗多，希望佢一切順利。</p></body></html>