<html><header><meta charset="utf-8"><title>求驗客手記：曼聯三間波衫又流出</title></header><body><h1>求驗客手記：<br>曼聯三間波衫又流出</h1><p>講真，曼聯下季件新波衫都唔係咩秘密嚟，淨係嗰啲所謂新衫絕密流出嘅新聞，我求大俠都見過N咁多次。不過，真係有曼聯球員着起件新衫，就係第一次。網上流傳一張曼聯中場艾舒利楊格（圖）嘅新衫相，件衫同之前流出嘅版本大同小異。紅魔嚟緊八月就會換贊助，改着三間波衫，佢哋會喺八月一號舉行新衫發佈會，換句話講，喺七月嘅美國之旅，將會係曼聯最後一次着一剔嘅波衫比賽。另外，曼聯下季季票已經破紀錄咁快賣晒！曼聯內部人仕指，雲高爾首季執教表現唔錯，球迷都好期待下季嘅成績。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>