<html><header><meta charset="utf-8"><title>千嬅肺炎廣州騷延期</title></header><body><h1>千嬅肺炎廣州騷延期</h1><p>楊千嬅上月連續多日發高燒不退，被送入院留醫檢查，證實患上支氣管炎。昨日千嬅經理人林珊珊突然發聲明，指千嬅呼吸系統嚴重受感染，有早期肺炎病徵，以目前的健康狀況及康復進度，短期內不適合應付繁重工作，所以經理人公司謹代表千嬅宣佈將「Let's Begin 2015世界巡迴演唱會」內地首站廣州，由原定的6月13日改期至8月29日在廣州體育館舉行。</p><p>有限度復工</p><p>林珊珊昨透過WhatsApp對此回覆：「之前跟各單位簽定合約無法改變嘅工作，千嬅會有限度復工，包括暑假動畫配音工作，深圳衛視《極速前進》和演唱會工作。」又說：「無損千嬅聲音嘅工作，我哋係會盡量配合同履行合約，因為係呼吸道感染，十日後唱三個鐘係冇可能嘅事，醫生都唔會放過佢，所以我哋都唔怕畀人講，大家明白有啲嘢係要調整同配合。只係有限資源體力去配合番。」千嬅隨即在微博貼文向歌迷致歉。<br>此外，千嬅在暑期3D電影《迷你兵團》（Minions）聲演大壞蛋煞天嬌，她說：「自己之前都有睇過《壞蛋獎門人》（Despicable Me）系列兩部電影，知道呢啲迷你兵令小朋友好開心，亦多少因為我個仔嘅緣故。」<br>撰文：非非</p></body></html>