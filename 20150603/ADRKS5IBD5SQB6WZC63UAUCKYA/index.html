<html><header><meta charset="utf-8"><title>四叔未言退　「食埋糊先」</title></header><body><h1>四叔未言退　「食埋糊先」</h1><p>【本報訊】年屆86歲的「四叔」李兆基未萌退意，儘管他日前已辭任恒基發展（097）主席，但昨日重申自己熱愛做生意，會繼續工作多3、5、7年，未來中港業務屬意分配予長子李家傑及次子李家誠分別打理，「我始終係要打理番恒地（012）」。</p><p>中國業務交李家傑打理</p><p>「我好細個已經出嚟做生意，對生意情有獨鍾，好似打麻雀咁，要食埋糊先走人」，他笑着解釋，「食糊」所指是旗下舊樓重建項目，又指恒地重建項目比市政局更多，故仍會打拼工作，「係一種心願，拆樓雖然有人要離開（居所），但拆咗之後唔使住危樓」。<br>恒地的中國業務佔比日增，未來李兆基會將中國業務交託予李家傑打理，冀兒子能將中國業務「發揚光大」，「家誠喺香港跟住我，我教佢做，希望佢第日叻過我」，又打趣為兩名兒子評100分。<br>李兆基直言本港樓市會牛皮格局，「唔會跌得多，建築費貴，另一方面供應增加，樓價都唔會起好多……今後都係牛皮狀態」，又指政府的樓市辣招犀利，不同意要繼續「加辣」。<br>有「亞洲股神」之稱的李兆基，再次重申「買地產股好過買樓」的觀點，指買樓納稅多、經紀費用不菲，相反地產股股價近一年多節節上升，「自己做地產所以揀地產股，自己有買自己（恒地），亦有買新鴻基地產（016），我自己買咋，得唔得你自己諗啦」。<br>對於現時港股大起大落，買股票是否存在風險，他回應指，現時港股市盈率與不少國家比較並非過高，何況銀行息低，對股市有利，前景應不會太淡。他又承諾恒指衝破3萬點，便會兌現每年捐出10億元作公益，「我意願係搵錢要成功，使錢又要成功，要使番啲錢出去，將貧富懸殊拉近」。<br>不過，他就將股市與政治扯上關係，認為政改一旦通過，能刺激恒指升至3萬點以上，「『袋住先』照計就好好多，對香港經濟發展順利好多，對政府開支、基建都順利，金融中心地位亦鞏固好多，『袋住先』好過『唔袋住先』」。<br>其他大孖沙昨日亦「不約而同」發聲撐政改。九倉（004）前主席、全國政協常委吳光正撰文指《基本法》45條訂明本港發展路徑，「一早已定了是鹿，一早已被指為鹿，不是馬，也不是洪水猛獸」，呼籲泛民議員支持政改方案。嘉華（173）主席呂志和給員工郵件亦指，香港的民主不能失去祖國，兩者必須相輔相成。香港要獲得一個完善選舉制度，需要時日使各方磨合，以達至共同理想的模式。<br><br>記者：馮健鏗</p></body></html>