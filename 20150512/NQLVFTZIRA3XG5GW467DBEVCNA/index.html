<html><header><meta charset="utf-8"><title>每日一趣：騎呢改名升停板 - 黃尹華</title></header><body><h1>每日一趣：騎呢改名升停板 - 黃尹華</h1><p>「匹凸匹」係點解？恐怕一般人都諗唔到，原來係「P2P」（網絡金融）的普通話諧音。上海房企多倫股份噚日發公告，申請將公司改為呢個古怪名，以示進軍互聯網金融，結果股價升到停板，真係字字萬金。<br>咁都未算騎呢，因為個名太古怪，上交所特登做出詢問。公司噚日同時公佈回應上交所函件，話到明公司今次業務轉型尚處於設想階段，一無正式業務開展、二無人員配備、三無專業的可行性論證，至於經營範圍變更也尚未獲得工商部門審批。主動承認所謂互聯網金融只係得個講字。<br>而家搞互聯網金融係A股當紅炸子雞，只要有概念，就可以雞犬皆升。甚至連概念都唔使，直接話公司要搞互聯網，股價就爆升。市況已經癲到，就算好似多倫股份咁擺明搵笨，股民亦一樣受落。<br><br>黃尹華</p></body></html>