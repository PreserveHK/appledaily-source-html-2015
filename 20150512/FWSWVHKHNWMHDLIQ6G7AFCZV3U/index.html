<html><header><meta charset="utf-8"><title>西環集中營︰政改難再急轉彎 - 季陶</title></header><body><h1>西環集中營︰<br>政改難再急轉彎 - 季陶</h1><p>政改方案最快6月底表決，雖則各界仍視政改有柳暗花明之處，但私下仍是打定輸數的佔多，尤其當有些人提出2010年政改一役，還不是在最後關頭急轉彎嗎？政府一定反駁，今時不同往日。<br>季陶綜合政府今次政改拉票之難，不外乎幾大因素，而主因肯定是北京換了領導層。無論是政府中央抑或建制派也好，無不提醒外界，今次主責政改的國家領導已由胡錦濤換上習近平，有建制中人指，「你睇習近平吓吓硬橋硬馬同其他國家砌，咁佢又點會為咗區區一個香港特區示弱讓步？人大一落就落三閘，就知呢個中央唔會隨意轉」。<br>這邊廂的阿爺換上新面孔，這邊廂的泛民呢？有政府中人指，2012年立法會選舉後，民主黨議席大減，激進泛民冒起，影響不可謂不大，「民主黨一朝被蛇咬，唔敢跳出comfort zone，黨內激進派又冒起，好難好似上次咁傾；泛民冇咗龍頭大哥，公民黨一個黨有六種立場，拉到一個都未必拉到其他五個啦。」<br>而今次政改一開始，泛民已經聯署表態否決8.31下政改方案，在此緊箍咒下，泛民寸步難行，有政府中人曾私下表示：「今次最唔同之處，係佢哋從來冇擺過任何嘢上枱（交換），一嚟就話唔要8.31，真係好難去拉票」，何況該政府中人指，「北京根本對政改打定輸數」。<br><br>季陶<br>周一至周五刊出</p></body></html>