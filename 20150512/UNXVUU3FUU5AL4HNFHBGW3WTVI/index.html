<html><header><meta charset="utf-8"><title>隔牆有耳：李偲嫣跳飛機冇攞牌 - 李八方</title></header><body><h1>隔牆有耳：<br>李偲嫣跳飛機冇攞牌 - 李八方</h1><p>正義聯盟召集人李偲嫣5月2日喺中環遮打花園以「廢青學生妹」造型跳飛機，令唔少市民一見難忘，之但係偲嫣bb咁用心良苦嘅演出，原來冇攞正牌獲批准。有人報料話，正義聯盟呢次活動冇向康文署申請場地使用許可，康文署回覆八方時證實此說。<br>康文署發言人話，任何團體如果要喺該署轄下場地舉辦活動，要事先向署方提出申請，而「本署並沒有收到任何團體申請於5月2日使用遮打花園舉辦活動」，又指該署職員當日巡視期間，發現有團體未經批准下使用場地搞活動，已即時向有關團體代表作口頭勸喻同警告。發言人稱事件會記錄在案，作為審核有關團體日後申請該署場地舉辦活動參考之用。根據紀錄，該署未曾發現正義聯盟喺冇申請情況下使用該署場地記錄，換言之偲嫣BB呢次都係初犯。</p></body></html>