<html><header><meta charset="utf-8"><title>求驗客手記︰荷甲母親節喜雙逢</title></header><body><h1>求驗客手記︰荷甲母親節喜雙逢</h1><p>周日係荷甲強隊阿積士嘅今季最後一場主場聯賽，啱啱又係母親節，所以，就算佢哋今屆已經衞冕失敗，喺周日迎戰甘堡爾嘅聯賽時，都請咗一班球員嘅媽媽帶佢哋出場，令場面好溫馨，結果，阿積士仲大勝3:0㖭！</p><p>至於由阿積士手中攞咗今屆荷甲錦標嘅燕豪芬，喺周日同樣係主場謝幕戰，迎戰荷華高斯，其中已鐵定喺下屆會加盟英超曼聯嘅攻擊球員迪比，就再一次證明自己嘅實力，射入靚自由球，協助燕豪芬贏2:0；不過，計我求大俠話，如果燕豪芬喺呢場波入多一球就更加皆大歡喜，因為足智彩開出燕豪芬[-2]，𠵱家佢哋淨勝兩球，就益唔到買咗「主勝」嘅球迷囉！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>