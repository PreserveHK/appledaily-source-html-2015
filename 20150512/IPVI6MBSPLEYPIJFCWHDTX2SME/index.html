<html><header><meta charset="utf-8"><title>蔡少芬兩女變樹熊</title></header><body><h1>蔡少芬兩女變樹熊</h1><p>【圓方】日前見到蔡少芬（Ada）一個人現身喺圓方，之後行咗入一間銀行，大約下午4點幾，Ada離開銀行後，就見到工人帶住Ada兩個囡囡出現，同行仲有兩個女友人。一行六人喺圓方行街，Ada同囡囡一路行一路玩，大女湯圓拖住媽咪，細女包子就跟住工人，行行吓湯圓抱住媽咪隻腳，包子見到即刻有樣學樣，兩個女好似樹熊咁，抱住媽咪隻腳詐嬌唔願行，真係「好打耳」呀！<br>採訪、攝影：梁繼光</p></body></html>