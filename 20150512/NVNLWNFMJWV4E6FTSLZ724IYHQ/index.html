<html><header><meta charset="utf-8"><title>馬詩慧愛屋及烏錫出面王曼喜拖女約母嘆啡</title></header><body><h1>馬詩慧愛屋及烏錫出面<br>王曼喜拖女約母嘆啡</h1><p>名模馬詩慧（Janet）與王敏德（Michael）育有三子女，22歲的大女王曼喜（Kayla）在美國修讀設計，現時回港主力網上時裝生意，閒時也會踏上天橋行騷；20歲細女麗嘉（Irisa）正於美國讀書；而15歲細仔躍穎（Kadin）則在港讀中學。Janet向來管教子女勞心勞力，三子女非常孝順乖巧，前日趁着母親節，他們便陪媽咪逛街兼吃飯慶祝，Janet甜在心頭。<br></p><p>王敏德包場慶祝</p><p>大女Kayla自去年坦誠與同性外籍女友Lia的情侶關係，父母一直表示支持，前日下午2時許，Janet與三子女現身銅鑼灣利園，Kayla亦帶同女友出現，其間二人十指緊扣，表現恩愛，一行五人午飯後又轉戰咖啡店。<br>Janet昨日接受電話訪問時說：「因為8號（上周五）係我同Michael結婚23周年紀念，嗰日Michael畀咗個驚喜我，佢包咗朋友間餐廳慶祝，Lia因為有朋友喺第二度嚟咗香港，佢嚟唔到，我同佢講我好失望，我開到口，所以佢就出嚟陪我，呢個係大家嘅尊重。」</p><p>三姊弟整心意卡</p><p>除了結婚周年紀念與母親節，上星期也是Irisa的生日，Janet說：「所以我哋就將結婚周年、母親節同生日會3 in one，Irisa已經有三年冇返嚟慶祝母親節，今年咁齊人特別開心。」 Janet又透露仔女給她的驚喜：「大女搵人整咗條頸鏈畀我，鏈上面仲親筆寫咗啲字，佢哋知我鍾意手寫嘅嘢，三人都夾埋寫咗張卡畀我哋結婚周年，已經幾年冇收過卡，都好感動，總之大家一齊開心、健康係最緊要。」<br>採訪、攝影：潘冠恩</p></body></html>