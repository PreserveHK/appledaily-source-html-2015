<html><header><meta charset="utf-8"><title>求驗客手記︰伊巴亂泊車險命都冇</title></header><body><h1>求驗客手記︰伊巴亂泊車險命都冇</h1><p>有人想殺伊巴謙莫域？無錯，仲要係連環殺手。</p><p>一位前幾年被捕嘅瑞典連環殺手文斯（圖），最近喺自傳大爆，有一次喺馬模嘅街上，見到伊巴將架紅色法拉利，亂泊咗喺行人路，搞到佢好嬲，於是就返屋企攞槍，但當佢返到條街時，伊巴已經唔見咗，悲劇先冇發生。我求大俠都戥伊巴好彩，但就覺得個連環殺手想殺佢嘅動機，都唔係完全冇道理。伊巴份人一向懶高竇，當正自己球星大晒，違規泊車罰錢，對佢嚟講濕濕碎，希望佢自己聽完件事後會好好反省啦！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>