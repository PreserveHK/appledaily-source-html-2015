<html><header><meta charset="utf-8"><title>求驗客手記：韋根搵𡃁仔話事得人驚</title></header><body><h1>求驗客手記：韋根搵𡃁仔話事得人驚</h1><p>目前喺英冠排尾二嘅韋根，來季好可能再降一級落英甲。喺呢個危急關頭，掌管球隊達二十年嘅主席韋倫喺周二宣佈離任。呢位七十八歲嘅老人家退落嚟享清福，佢將主席呢個位交咗畀佢個外孫大衛沙柏（中）。沙柏今年得廿三歲，話就話係牛津畢業生，不過早前學人做老闆搞生意經營餐廳，但好快就執笠收場，蝕咗韋倫公公成千幾萬港紙。連一間餐廳都搞唔掂，成間球會落喺呢個後生仔手上，我求大俠真係有啲為韋根擔心嘞！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>