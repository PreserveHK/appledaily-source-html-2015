<html><header><meta charset="utf-8"><title>隔牆有耳：美國女廚神來港獻技 - 李八方</title></header><body><h1>隔牆有耳：<br>美國女廚神來港獻技 - 李八方</h1><p>喺美國開餐廳嘅名廚Naomi Pomeroy（圖）近日嚟咗香港同本地廚師交流，皆因佢係今年美國駐港總領事館飲食文化外交計劃嘅大使。Naomi去咗德雅中學同女生講吓成功之道，噚日仲喺酒店大顯身手整牛肉。Naomi係美國電視烹飪比賽《Top Chef Masters》第三季參賽者，呢個節目全部參賽者都係世界名廚，水平絕非業餘。Naomi喺二○○七年創業開餐廳時，得兩個廚師同兩個侍應，用嘅都係電磁爐，加上餐廳偏遠，但最後闖出名堂。佢同八方講，做自己鍾意做嘅事就可以捱過低谷，同埋一定要有心整好嘢畀人食，因為客人先至係最佳廣告代言人。</p></body></html>