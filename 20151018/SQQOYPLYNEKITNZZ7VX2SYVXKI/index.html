<html><header><meta charset="utf-8"><title>阿叻：余詠珊唔得都要換</title></header><body><h1>阿叻：余詠珊唔得都要換</h1><p>陳百祥（阿叻）昨日到香港仔出席長者盆菜宴，對於無綫高層彭濟材「被退休」及由余詠珊戰友杜之克取代，阿叻說：「我覺得有能者居之，彭公有自己功勞，但杜之克都好啱做，年紀大要唞咪唞囉，你點知彭公唔係俾人挖角啫？」對於非余黨人心惶惶？阿叻直言：「唔係埋邊個堆就做到嘢，如果余詠珊唔得都要換佢，佢唔係陳國強個女。」至於秋生指無綫難成大器，阿叻笑指認同，但無綫仍然是一台獨大。</p></body></html>