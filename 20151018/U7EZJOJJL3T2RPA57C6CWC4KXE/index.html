<html><header><meta charset="utf-8"><title>兩隻戰馬非吼實不可！</title></header><body><h1>兩隻戰馬非吼實不可！</h1><p>周日(17日)沙田舉行九草兩泥，合共11場賽事，翻查今季沙田草地賽事，共有三對騎練合作勝出三WIN最多，分別係莫雷拉與蔡約翰、巫斯義與文家良，以及郭能與告東尼。<br>今次賽事告東尼將「綫路神駒」及「但求上舖」繼續交由郭能上陣，兩駒上仗已有接近演出，有力替騎練在田草賽事加添進賬。<br>第一場「綫路神駒」四次出賽獲三亞一殿，當中三次正是由郭能經手，可見人馬合拍，上仗插班初出遇舊馬，仍跑得接近的第四，今次轉跑限三歲馬賽事，只面對同齡對手，容易應付得多，加上「綫路神駒」乃全場唯一曾上名之參戰馬，對手無多下，足以打開勝利之門。<br>另外，第五場「但求上舖」今季兩戰均角逐同程田草1400米，分別跑第三及第二，名次一仗比一仗好，所負距離亦一仗比一仗近，六歲馬近況大熟大勇，等番同程再來，有力贏馬補中。</p></body></html>