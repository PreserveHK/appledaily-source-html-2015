<html><header><meta charset="utf-8"><title>𢱑情侶檔吸金王宗堯密密貼女　粉絲走頭</title></header><body><h1>𢱑情侶檔吸金<br>王宗堯密密貼女　粉絲走頭</h1><p>男神王宗堯、鄭欣宜、邵仲衡和劉鑾雄兒子劉鳴煒等，昨早到城門水塘參加慈善野外步行比賽，他們都穿上運動裝，精神奕奕，王宗堯更相機不離身，拍下不少花絮，特別替首次到城門水塘的欣宜影靚相。王宗堯自月初被踢爆偕模特兒女友黎紀君（Christy）蜜遊東京後，他隨即大方承認戀情。</p><p>拍拖唔使再匿埋</p><p>王宗堯昨自爆是夜貓，平日活動多於晚上10時後，昨日難得早起行山，其實他前晚為好友陳詩慧預祝34歲生日，並把大合照貼到Instagram，Christy都有做跟得女友。Christy成為男神御用模特兒，王宗堯說：「大家都鍾意影相，做多啲健康活動，佢都好鍾意行山。」戀情曝光後，王宗堯表示不介意被追訪，他說：「覺得反而開心，唔使成日匿埋喺屋企，有人搵我哋情侶檔都唔抗拒。」粉絲是否也送祝福？他說：「有嘅。」但男神封盤，留言是否減少了？他笑而不答，記者即取笑可能一次走清光，王宗堯即開玩笑答：「可能啩。」<br>此外，昨日活動開始前，眾星齊齊做熱身，還給參賽者打氣，欣宜透露平日會帶愛犬到屋企附近放狗：「我哋會行上山，跟住去到山頂就截的士落山。」有指鄭少秋欲跟欣宜在節目中父女檔合唱，欣宜非常贊成，並說：「不過諗唔到同爹哋唱乜，唱《明明白白我的心》。」至於邵仲衡指自己也愛行山。<br>採訪、攝影：馬建華</p></body></html>