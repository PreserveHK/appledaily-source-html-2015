<html><header><meta charset="utf-8"><title>何紫綸揀捧長腳女</title></header><body><h1>何紫綸揀捧長腳女</h1><p>下月出嫁的何紫綸，前晚在旺角出席旗下製作公司的發佈會，她表示幕後老闆非常支持，投資了600多萬元，前晚在活動公開招募，有六十位女生往面試，她說：「簽女仔條件要有長腳、中英文好同有學歷。雖然未招募到十二個女仔，但已經有廣告商傾緊，仲會幫佢哋傾電視劇、電影、真人騷。」同時兼顧籌備婚禮的她自爆壓力大：「婚禮嗰日見記者嘅裙好性感，老公未睇過，靚就得啦，話晒人一世物一世。」</p></body></html>