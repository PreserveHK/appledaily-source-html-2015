<html><header><meta charset="utf-8"><title>陳瀅嘆難撻着猷亨</title></header><body><h1>陳瀅嘆難撻着猷亨</h1><p>早前被影到跟何猷亨撐枱腳的陳瀅，昨日出席尖沙嘴一慈善活動，她否認跟猷亨拍拖說：「我哋識咗好耐，好耐之前都影過，唔知點解今次影到又講。」跟猷亨是在外國共同朋友間認識，並笑指相熟太耐冇火花。<br>被指撬姊妹劉佩玥（Moon）牆腳，陳瀅笑說：「我知道被人影之後就打畀阿Moon話今次瀨嘢，到我啦，佢仲話幫我祈禱唔會咁寫，我話我知道實寫兩女爭一男。」<br>問可有其他追求者？陳瀅甜笑說：「嗰日（被影同猷亨食飯）話我哋分開車走，就係趕住睇第二個。」因圈外追求者想低調而不便講，她說：「未準備好拍拖，年初先同男友分手。」本月22日將是她26歲生日，陳瀅指任何人約她都會答應，但正日留給姊姊。<br>採訪、攝影：馬建華</p></body></html>