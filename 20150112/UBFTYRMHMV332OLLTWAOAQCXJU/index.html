<html><header><meta charset="utf-8"><title>曾昭怡筵開40席婚宴超瓊送珠寶賀契女</title></header><body><h1>曾昭怡筵開40席婚宴<br>超瓊送珠寶賀契女</h1><p>曾昭怡<br>英文名：Natalie<br>年齡：29歲<br>職業：律師<br>學歷：美國Bentley College修畢工商管理系，並於香港中文大學法律學士畢業<br>家庭背景：已故百億富豪曾紀華孫女，父親曾文豪<br><br>郭俊賢<br>英文名：Justin<br>年齡：32歲<br>職業：項目統籌主任</p><p>何超瓊契女、富商曾文豪女兒曾昭怡（Natalie）與拍拖七年的男友郭俊賢（Justin），前日在淺水灣註冊結婚，昨晚一對新人在君悅酒店豪花七位數字筵開40席，場內佈置繼續以前日的浪漫花園為主題，證婚人梁愛詩、契媽何超瓊與同性好友俞琤前後腳出現，還有何超鳳與丈夫、何超蕸等相繼到賀。</p><p>新郎要搣腳毛</p><p>Natalie全晚共換四套晚裝，其中一套更是親自設計。約傍晚6時半，一對新人在吳雨霏陪同下接受傳媒訪問，兩人全程十指緊扣，大方應記者要求咀嘴兩次，之後Natalie嬌嗲謂：「唔畀你哋睇咁耐呀！」又說：「係開始另一個階段，自己都唔太緊張，七、八年終於開花結果。我知爸爸、媽媽都有唔捨得，不過唔會畫出腸咁講出嚟。」<br>Justin直言娶到好老婆好開心，自爆前日講愛的宣言時講到口窒窒，Natalie即笑謂：「呢度唔好講，我聽得㗎啦。我以為自己好硬淨唔會喊，但都係忍唔到。」至於是否有造人計劃？Justin說：「我會努力爭取。」他又透露前日接新娘好玩又有挑戰性：「係有難題，但係值得，最難係搣腳毛。」<br></p><p>感激超瓊上心</p><p>Natalie表示媽媽及契媽何超瓊都送上首飾作嫁妝：「契媽好上心，聽聞噚日我致辭嗰陣佢有喊，但我冇見到，佢有祝福我，不過太多人提點啦，我都唔記得咗。」問他們何時度蜜月？Natalie表示他們都喜歡去旅行，因此不會限定一個地方作蜜月之旅，今年會去的地方都是度蜜月，認真甜蜜。<br>採訪：文國駿　<br>攝影：仇志德</p></body></html>