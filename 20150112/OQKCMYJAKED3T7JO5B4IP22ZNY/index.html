<html><header><meta charset="utf-8"><title>【壹週刊】MK國師陳雲預知被捕　弟子昭明公主讚好</title></header><body><h1>【壹週刊】MK國師陳雲預知被捕　弟子昭明公主讚好</h1><p>【壹週刊】政府開始秋後算帳，警察打俾多個運動組織者，當中包括旺角國師陳雲，指佢涉嫌召集及組織未經批准非法集會，要求佢今個月十九號去灣仔警署被拘捕。<br><br>有人打俾國師問下點，但佢一聽就收線，之後仲打極唔聽，睇嚟佢選擇閉關。上佢Facebook，就見佢緊急出post叫人捐款，撐佢搞嘅香港復興會，用來比佢同弟子打官司，仲預言自己會被拘留甚至入獄。國師弟子昭明公主就話不憂反喜，話被打壓，反而會令到佢地更多人識。<br><br>問過律師梁永鏗，佢話國師較大機會被控非法集結，最高刑罰係監禁五年，「陳雲在旺角教人造盾，又指點人如何與警方對峙，判刑起點會比一般人高。如我有份推警察、與警察爭持，被捕了，可能起點是一年﹔但若果我是全場的總策劃，發號司令，罰則的起點便會提高，可能起點是三年開始、四年開始。」<br><br>iPhone版下載： http://goo.gl/1SDaWF <br><br>Android版下載： http://goo.gl/xfQS8D <br><br>壹週Plus網頁： http://nextplus.nextmedia.com/ </p></body></html>