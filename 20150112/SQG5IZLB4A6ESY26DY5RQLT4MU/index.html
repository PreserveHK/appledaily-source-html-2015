<html><header><meta charset="utf-8"><title>隔牆有耳：林健鋒子下屆立會黑馬 - 李八方</title></header><body><h1>隔牆有耳：<br>林健鋒子下屆立會黑馬<br> - 李八方</h1><p>老竇若然係政界中人，會唔會想愛兒步佢哋後塵呢？八方喺廠商會上周四舉行嘅新一屆會長就職禮上，除咗見到特首梁振英同政務司司長林鄭月娥等問責官員捧場，亦喺現場遇見一對父子檔，就係經民聯立法會議員林健鋒同佢嘅囝囝林凱章Victor，只見兩父子攞住酒杯滿場飛，不停同人打招呼，原來Victor今屆新獲選為廠商會會董，難怪要喺主場逐一謝票。<br>林健鋒笑笑口話，嚟捧新會長李秀恒場之時，同時賀吓阿仔新登場。<br>唔知係咪因為得米「升呢」，加上經民聯私下鎖定下屆立法會廠商會嘅工業界議席志在必得，搞到商會近期有消息傳出，Victor可能係黑馬喎。</p></body></html>