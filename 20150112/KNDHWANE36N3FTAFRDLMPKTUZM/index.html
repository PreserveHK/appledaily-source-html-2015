<html><header><meta charset="utf-8"><title>村姑大娛塘：小Justin被爆充大鵰　威脅告網站</title></header><body><h1>村姑大娛塘：小Justin被爆充大鵰　威脅告網站</h1><p>加拿大小天王Justin Bieber日前成為咗時裝品牌Calvin Klein內褲嘅新代言人，喺相片佢大騷令人羨慕嘅健碩肌肉，不過之後網站BreatheHeavy踢爆啲相經過加工，不但腹肌、胸肌同手臂被執到大隻咗，連內褲嘅重要部位，亦都有加工變「大鵰」。小Justin之後除堅持啲相無經後期製作，更去信嗰個網站，要求將小Justin執相前後由兩張相組合而成嘅gif檔移走兼夾道歉，財力完全唔夠小Justin多嘅BreatheHeavy，自然跪低移走張相，又話：「小Justin拒絕承認被執後嗰張相係真，我哋都尊重佢。」其實清者自清，小Justin咁做，反而令人覺得佢此地無銀！<br>撰文：李村姑</p></body></html>