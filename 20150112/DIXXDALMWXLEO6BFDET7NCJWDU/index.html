<html><header><meta charset="utf-8"><title>隔牆有耳：阿涂囝囝見記者好怕醜 - 李八方</title></header><body><h1>隔牆有耳：<br>阿涂囝囝見記者好怕醜 - 李八方</h1><p>施政報告公佈在即，教協噚日特別喺添馬公園發起爭取15年免費教育嘅集會，一眾撐場港媽港爸中，包括民主黨立法會議員涂謹申。阿涂噚日同佢粒寶貝仔、讀緊K1嘅信之一齊出席，但信之一見到記者想同佢影相，就不斷「反抗」，不斷係咁嗌住要搵媽咪，仲想逃離爸爸嘅懷抱，好似好怕醜咁噃。下個月就係農曆新年喇，信之BB若然仲係咁怕醜，好蝕底㗎！<br>阿涂同八方講，囝囝係讀私校幼稚園，學費未算係好貴，亦因為係讀私校，所以佢未能受惠於學券計劃，但佢認為無論係議員、定係以家長身份，在情在理都要嚟撐場，促請梁振英履行競選承諾，落實15年免費教育。</p></body></html>