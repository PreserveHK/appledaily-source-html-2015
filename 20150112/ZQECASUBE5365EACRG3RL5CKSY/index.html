<html><header><meta charset="utf-8"><title>司馬燕傳死訊周美鳳：最緊要活得精采</title></header><body><h1>司馬燕傳死訊<br>周美鳳：最緊要活得精采</h1><p>【抗癌勇士司馬燕之好友心痛】<br><br>51歲的抗癌勇士司馬燕，過去兩年一直受胃癌纏繞，病情反覆，多次進出醫院，體重更一度跌至50磅。昨日司馬燕傳出死訊，其閨中密友周美鳳昨在電話中似有口難言，揚言一切交由司馬燕丈夫吳忠義發言，周美鳳並感慨說：「生老病死，最緊要係活得精采。」至於司馬燕另一好友梁思浩聞言後傷心得失聲痛哭說：「我知佢撐得好辛苦！」</p><p>兩年前司馬燕因患胃癌而切除整個胃部，開始無胃人生。多次進行化療的她，體重由100磅跌至80磅，並因病情反覆而屢次入院，去年10月，司馬燕病危再進院，體重急跌至50磅。雖然上月14日，司馬燕秘密出院回家休息，其後於facebook上載與家人過冬至及聖誕的相片，但昨日傳司馬燕終不敵病魔於前日病逝。<br>周美鳳與司馬燕份屬好友，記者昨向她求證司馬燕死訊時，周美鳳在電話中似有口難言，問到司馬燕的病情？周美鳳說：「等佢先生講。」問司馬燕是否已經離世？她依然拒絕透露，只感慨說：「乜都等佢先生講。作為朋友，多謝大家關心，大家畀多啲空間佢哋，唔使擔心，人嘅一生就係咁，生老病死，最緊要係活得精采。」</p><p>曾言過唔到50歲</p><p>而司馬燕另一好友梁思浩，對於司馬燕傳死訊，思浩昨在電話中沉重的說：「我唔想相信，直至佢屋企人通知我，我先相信呢個消息，我識咗佢30年，我知道佢好辛苦，好多人一路撐住佢，佢生命力好強，我知佢撐得好辛苦，我唔想聽到呢個消息係真，呢幾日實有太多呢啲消息流傳，每一個人打畀我，我個心都會痛一次，我要直到佢屋企人話畀我聽，我先至相信。」談到司馬燕為人，思浩說：「佢對朋友好重情重義、義無反顧，咁多年我同周美鳳、寇鴻萍同一啲朋友聚會，佢都做搞手，係一個中心點。兩年前佢姐姐走咗，佢同我講咗一句說話，佢話家族遺傳，所有人都過唔到50歲……」說話至此，思浩已泣不成聲，之後他續說：「我仲同佢講唔緊要㗎，呢個世界有奇蹟㗎，你會過到50歲㗎。」</p><p>胡渭康：佢有準備
</p><p>謝天華岳母Alice原來與司馬燕是相識數十年好友，司馬燕病重入院，Alice不惜停工陪伴，而天華與司馬燕亦私交甚篤，前年司馬燕與老公到荷蘭補行婚禮，天華也有出席。記者昨日兩度向天華求證司馬燕死訊，電話中的他語氣極沉重說：「我未知，未證實。」記者指他岳母是司馬燕數十年朋友，天華初時「嗯」了一聲，繼而支吾以對說：「我未知呀、我未知呀。唔知呀，我做緊嘢。」<br>司馬燕喜歡人多熱鬧，每有朋友生日聚會均會出席到賀，去年初洪羅拔舉行生日派對，患病的司馬燕亦是座上客，同場還有與司馬燕認識逾30年的胡渭康。記者昨致電胡渭康，他表示數個月前曾與司馬燕見面，雙方一直有聯絡，對於司馬燕傳死訊，胡渭康表示不知情，亦不想在這段時間打擾其家人，他說：「唔擔心，佢係一個好正面嘅人，從來冇投訴過，好積極咁生活。對我嚟講生命唔在乎長短，而係佢質素好好，雖然係病，但佢有一班好好嘅朋友、好好嘅屋企人，仲一直喺好好環境下休養。」那麼，司馬燕是否一早有心理準備離開？他說：「應該都有㗎，所以佢好樂觀。」<br>採訪：羅慧敏、魯吉、嵐山</p></body></html>