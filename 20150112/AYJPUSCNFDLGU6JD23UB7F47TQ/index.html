<html><header><meta charset="utf-8"><title>杜如風任圍：影得我瘦啲</title></header><body><h1>杜如風任圍：影得我瘦啲</h1><p>杜如風行為出位，說話生鬼，最近成為20萬網民的公敵，仍可以處之泰然。沒機會拖男仔只好拖狗仔的杜如風昨日出席「SAA人狗同樂百萬行之特務狗狗」活動，在席上她跟老友鄭融雞啄唔斷，突然見到記者一擁而上，杜如風即刻爆肚說：「圍住我吧！」牙擦擦的杜如風直認最近習慣被好多人圍，她說：「係呀！圍住我唔緊要，千祈唔好話我肥，影得我瘦啲。」</p><p>笑言拍《流行地府》</p><p>為大台拍攝旅遊節目，杜如風早有心理準備，不會所有人都接受這類破格手法的旅遊節目，她說：「我冇理，尤其係人身攻擊更加唔會理，已經唔關我節目事，話我甲組腳，我都笑咗出嚟，人哋點講都好，我咪做好自己。」有網民高呼停播杜如風節目，並建議改播《叮噹》，她抵死地說：「我都想睇《叮噹》呀！但可唔可以做埋我呢個節目先，緊接住播。」<br>面對四面圍攻，杜如風一於闊佬懶理，還反高潮說要拍《流行地府》，帶大家參觀地府：「或者拍《流行地府》，拍完將啲片燒番上嚟，叫你哋收，應該幾好睇，mark住七月十四播，播到關門為止，咩煉獄，咩地獄火呀！哈哈哈！」<br>另外，宣萱拖住一隻7歲唐狗Boom Boom到場，她表示早前領養兩隻狗都先後過身，Boom Boom是最近領養的唐狗，她說：「佢最初嚟到霸地盤，同屋企兩隻狗打交，畀佢哋撕開左耳，之後我同佢講咁樣唔啱，佢以後就唔敢。」<br>採訪：馬建華<br>攝影：沈健程</p></body></html>