<html><header><meta charset="utf-8"><title>樂觀面對：保持開心黎瑞恩胰臟兩瘤冇得割</title></header><body><h1>樂觀面對：保持開心<br>黎瑞恩胰臟兩瘤冇得割</h1><p>黎瑞恩（小恩子）因前夫曾智明被爆婚外情，導致失婚，去年經歷婚姻失敗的她情緒跌落谷底，每到夜晚望着一對子女就哭了，心理醫生指她有抑鬱建議食藥，不想依賴藥物的小恩子靠毅力自救，現在以為一切有好轉，怎知現年41歲的她，今年5月做身體檢查時發現胰臟生了兩個腫瘤，不能割除亦不能食藥！<br>最近投資做網上清談節目的小恩子，於本月底播出的首集節目中剖白婚變心聲，她自爆早前因周身骨痛，有時更會感到心抽搐，進食時似吞嚥困難，初時還以為自己生瘜肉，怎知檢查後發現胰臟生了兩個1.5cm良性腫瘤，醫生表示因黐着很多東西，不能割除，又冇藥食，叫她開心些，每三個月檢查一次。</p><p>「唔想再講我前夫」</p><p>雖然身體出了問題，但小恩子表現冷靜沒有哭，她說：「因為個天叫我注意身體，我如果有80歲，𠵱家都行咗一半啦，剩番一半只想每日都過得開心。」曾經痛恨前夫不忠的小恩子，患病後忍不住致電前夫，兩人解開心結做回朋友。<br>昨日本報致電小恩子問身體情況，她說：「冇乜嘢，多謝關心，唔覺得好大件事，大家唔需要咁擔心。」問怎發現有腫瘤？她說：「做身體檢查發現，醫生話冇嘢可以做到，保持開心心態。」是否很擔心？小恩子開朗說：「我梗係唔擔心，所有嘢上天都安排好，暑假同仔女去旅行，陽光、海灘令身心舒暢嘅熱帶地方，心情冇受影響。」有否將病情告知一對子女同前夫？她說：「真係唔好再問我，多謝關心，唔想再講我前夫。」<br>採訪：皓騫</p></body></html>