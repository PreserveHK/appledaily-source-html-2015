<html><header><meta charset="utf-8"><title>香香儲勇氣試無上裝</title></header><body><h1>香香儲勇氣試無上裝</h1><p>岑麗香與黃心穎昨日齊齊換上背心熱褲現身海洋公園，參與夏水禮發佈會，並介紹當中特色項目，雖然兩人未有落水玩，但見到她們騷長腿兼玲瓏身段已經透心涼。兩人笑指一身裝束便是她們的比堅尼，香香笑說：「細個成日去水上樂園玩水，又會玩掟水彈，完全唔理係朋友定家人都照掟。」<br>心穎表示會找個人流少的沙灘才着三點式，講到有否試過於沙灘被人撩？心穎說：「喺西班牙巴塞試過，不過都係埋嚟傾吓傾，對方都OK靚仔。」她又稱曾有衝動想裸曬，但最終放棄。而香香就指在外國着三點式已經好保守，問她有否去過無上裝沙灘？她笑說：「我仲未試過，冇咁大膽，未有呢個勇氣。」<br>採訪：馬建華<br>攝影：陳慧安</p></body></html>