<html><header><meta charset="utf-8"><title>富貴面試問呢啲 - 陳也</title></header><body><h1>富貴面試問呢啲 - 陳也</h1><p>各位虎媽不能輸在起跑線上，做足應戰準備，幼稚園和小一面試考題，都會必然不離618事變，趕快送寶貝去面試班，跟導師講明，多付三倍學費（又唔係一億，中產離地父母俾得起有凸），務必操練618相關議題，在名校閘前開跑，贏人一個馬鼻都好。<br>校長必問：小朋友，點解議員姨姨叔叔哭呀？<br>金叵羅答：因為他們做錯事，曳曳豬俾媽咪鬧！（校監校董個個都是上流建制的名校生，最想你答：尊貴的議員為香港盡心盡力，像司長那樣，因為831過唔到，忍唔住悲傷。）<br>校長：咁應唔應該受罰呀？（校長想你答：我會原諒他們，因為他們貢獻良多，知錯能改，回頭是岸。）<br>N1生答：要，罰她無得打iPad。（這是i世代，校長寧願學生沉迷打機做廢墩議員，咪搞佔領。）<br>醒目過人的K3生以普通話回答：121萬人給耍了，一定得票債票償！（雖然貴為政協，校長一聽口音，堆着笑臉，悄悄在表格上打交叉！）</p></body></html>