<html><header><meta charset="utf-8"><title>搶先遊荔園　75秒全面睇</title></header><body><h1>搶先遊荔園　75秒全面睇</h1><p>登登登凳…現在搶先入荔園，《蘋果》記者即時帶大家到中環新海濱，75秒全面睇真啲大家引頸以待嘅其他景點。<br><br>繼早前我哋第一時間揭開「滑稽恐龍屋」、「荔園城堡」、「鬼馬飛天椅」、「淘氣小木馬」、兩米高超真實嘅「吸蕉大笨象」、經典「掟階磚」同「叮叮船」嘅真面目後，今次我哋仲親身帶你睇埋其他荔園特色景點，各位Selfie控，Are You Ready？<br><br>「小露寶蛋糕」、「咖啡杯」、「鬼馬飛天椅」、「夏日溜冰場」都係自拍hot spots。喜歡刺激人士當然要入「魔靈小學」探靈啦，而攤位遊戲中，則搵到陪住大家成長嘅「幪面超人」、「電腦奇俠」、「足球小將」及「我係小忌廉」等等大紅人，好親切嘅呢！<br><br>玩到肚餓？唔使驚！場內選擇有「香港大排檔」、「小忌廉餐廳」、「足球小將餐廳」同「荔園冰室」，全屬人一世物一世系列。<br><br>滿載香港人回憶嘅荔園，今日下午6點正式開幕啦！<br><br>「荔園Super Summer」詳情：<br>日期:2015年6月26日至9月初<br>地址:中環龍和道九號中環海濱活動空間<br>開放時間:早上11點至晚上11點(6月26日下午6點開幕)<br>費用:免費入場，大部份遊戲須購買代幣(代幣每個$10)<br><br>$680荔園兩人快證：<br>包括：兩條快證手帶、兩份紀念品同40個代幣總值$400<br>快證手帶可以由快證通道進入12處遊戲景點，包括：「魔靈小學」、「盞鬼碰碰車」、「百厭滑梯」、「新巴城巴(開心列車)」、「吹漲動物園」、「佻皮城堡」、「鬼馬飛天椅」、「夏日溜冰場」、「咖啡杯」、「滑稽恐龍屋」、「淘氣小木馬」、「快樂叮叮船」。<br><br>園內有6個景點免費，包括「荔園城堡」、「電子哈哈鏡」等。<br>「魔靈小學」是全園最貴的遊戲，8個代幣玩一次，即80元；<br>「滑稽恐龍屋」同「快樂叮叮船」成人收取4個代幣，6歲或以下小童則2個代弊；<br>「盞鬼碰碰車」13歲或以上人士6個代幣，8至12歲3個代幣；<br>「夏日溜冰場」5個代幣。</p></body></html>