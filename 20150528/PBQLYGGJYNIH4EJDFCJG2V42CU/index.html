<html><header><meta charset="utf-8"><title>Chilam期待再拍杏兒</title></header><body><h1>Chilam期待再拍杏兒</h1><p>【澳門直擊】澳門銀河昨日開幕，請來韓國女團T-ara、張智霖（Chilam）等任嘉賓，不過公關安排極度混亂，幾經轉折下藝人才能接受記者訪問。Chilam接受訪問時，指新片《十月初五的月光》將於秋天上映，又提到日前他助手遇劫，損失Captain Cool的服裝。問到有指胡杏兒將不會與無綫續約而改投蕭定一旗下，他說：「如果成事都好開心，因為好期待再同杏兒合作。」<br>而被指服裝生意失利的王敏德與家人到場，他說：「幾個月後會同另一品牌合作入商場，建立生意嘅時候已經預咗會蝕，相信一段時間後會OK。」至於與Mandy Lieu屬好友的楊崢，被問到可有恭賀對方時說：「我唔清楚喎，畀啲空間佢啦，佢想搵我嘅話就會搵。」<br>採訪：黃曉妍<br>攝影：陳俊強</p></body></html>