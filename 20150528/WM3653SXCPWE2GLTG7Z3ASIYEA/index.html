<html><header><meta charset="utf-8"><title>體壇拾趣：保特唔跑100好吊癮</title></header><body><h1>體壇拾趣：保特唔跑100好吊癮</h1><p>牙買加飛人保特傷癒復出後狀態一路提升，周二喺國際田聯挑戰賽捷克站出戰男子200米跑，輕鬆跑出20秒13，力壓美國I楊格等對手拎到金牌，仲創出今季個人最佳時間。不過，保特復出後三場比賽仲未跑過100米，大家都期待佢幾時再玩。講番同日嘅100米跑，保特嘅牙買加同胞鮑維就跑出10秒04拎冠軍。</p></body></html>