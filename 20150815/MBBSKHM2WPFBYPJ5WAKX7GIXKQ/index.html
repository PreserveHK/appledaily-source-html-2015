<html><header><meta charset="utf-8"><title>高登「五十路女神」選舉周慧敏魯芬鬥撼</title></header><body><h1>高登「五十路女神」選舉<br>周慧敏魯芬鬥撼</h1><p>由高登巴打「五十路愛人」搞嘅「五十路女神選舉」，即係搵一班45-59嘅女藝人出嚟，選出邊個係「五十路女神」，而到咗今日，呢個選舉就有結果喇。<br><br>今次嘅賽制就每個巴絲可以投出首選、次選同三選，而唔同嘅排名就有唔同嘅分數，首選就係五分、次選係三分、三選就係一分。<br><br>一班高登巴絲就喺眾多「準五十路女神」當中，搵出邊個係真嘅「五十路女神」，第一位嘅就係周慧敏，以61分得到「五十路女神」嘅頭銜。<br><br>而第二位就係人妻關詠荷，得分係46，第三位就係魯芬BB，得分36，第四位就係溫碧霞，而第五位就有同分嘅情況出現，竟然係唐安麒同羅霖以21獲得。<br><br>而喺選舉初段係大熱嘅周海媚，就以一分之差輸畀唐安麒同羅霖，成為第六位；而第七位就係大美人李嘉欣，第八位就係梁琤，第九位就係萬綺雯，第十位就係康華。</p></body></html>