<html><header><meta charset="utf-8"><title>爭鍾嘉欣得個嬲字?陳展鵬伍允龍情敵開拖</title></header><body><h1>爭鍾嘉欣得個嬲字?<br>陳展鵬伍允龍情敵開拖</h1><p>鍾嘉欣和伍允龍的關係一直撲朔迷離，早前有傳兩人的8年情因陳展鵬介入而告吹，但當事人一直未有回應。最近有指無綫為力谷收視，有意將三人擺上枱合作拍劇，結果只有男男合作，女方落選。</p><p>伍允龍暗示分手</p><p>伍允龍和陳展鵬昨日在將軍澳進行訓練，情敵碰頭份外注目，表現大方的伍允龍，被問與陳展鵬見面會否尷尬，他說：「唔會，我哋都係啱啱認識，我覺得合作會愉快。」再問首度拍劇有否向嘉欣請教，他說：「冇呀，我哋都有一段時間冇見。」談到兩人關係是否正式完結？他說：「我哋係朋友！」他亦不怕在電視城與嘉欣相遇。<br>相比之下，陳展鵬一直迴避問題，再三追問下才連說三次「點會尷尬啫？」他再接着說：「𠵱家件事又唔係真，點會尷尬啫？好奇怪。」他亦避談會否與伍允龍交流功夫，只稱同劇有很多武指和師傅，有時間可以自己練習。問到日前在中環與他同車女士的身份，他寸爆地說：「嗰個女仔？你問佢喇，唔好問我，點解我要講嗰個女仔係邊個？」<br>撰文：張曦彤</p></body></html>