<html><header><meta charset="utf-8"><title>Slide The City下周登陸香港搶先跣足1分鐘</title></header><body><h1>Slide The City下周登陸香港<br>搶先跣足1分鐘</h1><p>源自美國、風靡全球年青人嘅Slide The City，將於8月22至24日「跣」到香港。足足有1000呎長嘅大型滑水道，仲有個多禮拜先登陸啟德郵輪碼頭之際，動主播阿Gi同斌斌，搶閘帶大家去到深圳觀瀾湖，率先跣！<br><br>登陸深圳嘅「Slide The City瘋滑全城」，格局、規模都同嚟緊嘅港版一樣，大型滑水道同樣長1000呎，高30呎。到底瀡足全程要幾耐？刺激度又有幾高？<br><br>阿Gi：「工作人員教路，話要助跑、四腳朝天就可以順利跣落去，但都試過幾次先得跣到落底。」<br><br>斌斌：「都幾快，工作人員話手腳唔好掂到地同跑道，咁會速度快啲，但水泡中間有我個肚腩突咗出嚟囉。」<br><br>Slide The City瘋滑全城<br>地點：深圳觀瀾湖新城<br>日期：2015年8月14至16日<br>票價：人民幣50元、人民幣150元<br><br>Slide The City HK<br>地點：啟德郵輪碼頭停泊區<br>日期：2015年8月22日至24日<br>票價：港幣150元、320元、480元</p></body></html>