<html><header><meta charset="utf-8"><title>隔牆有耳：冒險家Wally首來港尋寶 - 李八方</title></header><body><h1>隔牆有耳：<br>冒險家Wally首來港尋寶 - 李八方</h1><p>英國大冒險家Wally（威利），今個夏天來港大冒險！海港城噚日起至8月9日，為尋寶遊戲圖書經典之作《Where's Wally?》嘅主角Wally，舉行首個大型展覽，透過唔同嘅藝術裝置，將海運大廈露天廣場變成Wally樂園。</p><p>展出作者原稿
</p><p>作者馬丁．漢福（Martin Handford）仲首度借出珍貴原稿，揭開威利風潮秘密；英國經典汽車品牌MINI亦投入威利浪潮，打造專車俾佢哋出巡。<br>「海港城．美術館」期間同時設置《Where's Wally?》櫃位，除咗有由英國空運到港嘅《Where's Wally?》繪本，亦有專為呢次展覽而創作嘅限定商品，例如可以多個關節靈活轉動嘅威利，大家又見過未？八方相信，Wally迷見到，一定會狂喜。</p></body></html>