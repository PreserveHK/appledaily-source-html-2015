<html><header><meta charset="utf-8"><title>【飲食籽】101公斤肥美吞拿　油香爆發</title></header><body><h1>【飲食籽】101公斤肥美吞拿　油香爆發</h1><p>吞拿魚食得多，吞拿魚真身則較少見，上星期五一條長過我個身、重達101公斤的吞拿魚竟然出現在銅鑼灣，而操刀的則是鮨穴的阿佬師傅和總廚黃細傑等。</p><p>第一次見劏吞拿魚的確感到興趣，眼見師傅將下巴切去，然後去頭、起魚鰭、背脊，三位師傅手起刀落，不足十分鐘已將整條魚肢解，而我這時只感受到面前的粉紅色嫩肉正在召喚著我，究竟幾時先有得食？這條巨無霸吞拿魚來自和歌山，聽阿佬師傅講夏天時吞拿魚特別好胃口，食得多自然油份多，自然特別肥美，試一口大拖羅，那股豐腴的油脂完全霸佔著味蕾每一個細胞，覺得太膩的話，可以與紫蘇葉一拼食用，紫蘇的香味不但沒有蓋過吞拿魚的油香，反而令油花更突出，不過我則愛好中拖羅，因為我覺得其油份適中，沒有膩口感覺。</p><p>除了這條吞拿魚刺身外，當日還吃到蔥吞拿魚腩薄脆、吞拿魚茶漬飯、吞拿魚溫泉蛋牛油果他他，對吞拿魚迷而言，的確大滿足。<br>鮨穴<br>地址：銅鑼灣時代廣場12樓1202舖<br>記者：區佩嫦<br>攝影：林栢鈞</p></body></html>