<html><header><meta charset="utf-8"><title>「豆花妹」疑誘加盟商　造數上市律師指涉串謀詐騙</title></header><body><h1>「豆花妹」疑誘加盟商　造數上市<br>律師指涉串謀詐騙</h1><p>【本報訊】新移民青年麥泳豪及張超去年在無綫節目《我要做老闆》贏出，創立豆花妹撈米線，一年間以特許經營模式狂開九間分店。《蘋果》調查發現麥、張因管理不善至今欠債70多萬元，旗下分店加盟商紛紛結業離場。兩人為求填數，聯同中介公司誘使加盟商再注資，聲稱擬偽造單據「造數」上市。有律師指有關行為涉串謀詐騙及教唆偽造賬目，建議報警。<br>記者：梁御和</p><p>現年20多歲的張超及麥泳豪去年憑勝出節目後獲贈的20萬元起動基金，去年3月在深水埗欽州街開舖。4個月後，兩人聯同中介公司新世紀創業顧問，以特許經營模式招攬投資者加盟開舖，一年間擴展至九間分店；又在葵涌開設食物工場，向加盟商一條龍供應食材，前後投資逾百萬元。<br></p><p>自稱經營不善　欠債70萬
</p><p>加盟商馮先生去年9月在尖沙嘴開店，除繳付14萬元加盟費外，合約也規定只可向豆花妹工場訂購食材。馮稱對方口頭承諾食材售價只佔營運成本三成半，盤算後認為有利可圖。開業後生意雖然不俗，一個月後卻倒蝕3萬元，「睇番清楚盤數，原來食材來貨價比佢哋所講貴好多，我哋食物賣價已經調高咗，但冇賺多之餘，成本仲要佔四成半，追問下佢先話承諾嗰三成半淨係指米線，唔包小食同醬料，又話其他舖都賺大錢，營運冇問題」。<br>今年5月，馮仍持續月蝕數萬元，故決定違約改賣其他串燒小食，反而首次錄得2萬元利潤，但因累積虧損50多萬元，決定結業。他接觸了元朗、荃灣及西灣河其他加盟商，發現眾人也遇上同樣情況。其中荃灣及天水圍的加盟商分別在今年中結業或找人頂手離場；元朗店更索性拆走豆花妹招牌，改營其他小食生意。<br>馮之後再接到新世紀來電，指豆花妹急需資金周轉，游說馮入股投資，記者以拍檔身份偕同馮出席商談。見面期間，老闆之一的麥泳豪坦言經營不善，欠下銀行及貨商逾70萬債務，又稱「7月冇問題（維持經營），8月就唔知喇」。<br>新世紀代表郭浚庭在旁吹噓，游說馮注資100萬元購入豆花妹49%股份，揚言正計劃將豆花妹上市，指「全線集團每個月要做416萬數，或者打單、係打單，打多416萬」，便可「砌靚盤數」上市，「𠵱家講緊一隻殼最新成交價係3億3（創業板），如果我哋砌夠2億上去，一上去就炒高50%」。<br>眼見記者面露疑惑，他進一步稱已問過「數佬」，「佢幫我哋諗掂」，指現時分店每月營業額逾10萬，只需開夠20間分店，再每間推高營業額至20萬元，「自己打單入數、攞番屋企食自己搞掂佢啦，咁我哋已經夠數（上市）……到時呢一枱嘅人就係上市公司嘅board（董事會）！」<br>大律師陸偉雄指，上述行為已構成串謀詐騙，「即係佢計劃做犯法行為，想搵埋其他人入局，有意圖已經構成（罪行）」。他建議交警方調查，以免有其他市民受害。<br>律師黃國桐指，上述說法已涉及串謀及教唆偽造賬目，至於能否被定罪，就要視乎當事人提出計劃時的詳細程度。<br></p><p>「我講嘅嘢就係冇證冇據」
</p><p>記者事後表露身份致電麥泳豪，詢問豆花妹是否將結業。他詫異地稱：「你聽邊個講，好好笑」，又指公司財政穩健，不會結業。但當記者提出當日見面細節，他則改口承認有找投資者，稱「做生意有好多唔同嘅講法……我哋講嘅嘢就係冇證冇據嘅，即係我講啲嘢唔代表我公司講嘅嘢，明唔明？」新世紀代表郭浚庭回應指「未聽過」豆花妹周轉有問題；拒絕回應有否教唆其他投資者造數上市。</p></body></html>