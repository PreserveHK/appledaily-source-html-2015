<html><header><meta charset="utf-8"><title>楊冪呷醋了？ 囡囡小糯米第一句叫爸爸</title></header><body><h1>楊冪呷醋了？ <br>囡囡小糯米第一句叫爸爸</h1><p>去年六月一日，劉愷威同楊冪嘅愛情結晶「小糯米」出世，眨眼BB女已經九個月大，而牙牙學語嘅小糯米，就講咗第一句說話，就係「爸爸」喇！<br><br>前晚楊冪喺微博話：「某人今天第一次叫爸爸，但是我一點也不吃醋和鬱悶，因為我發現她後來對著毛絨玩具也喊爸爸。」口講就話唔係呷醋，但呢句說話已經醋意十足喎。<br><br>不過老公劉愷威都好識做，即時喺微博0氹靚老婆，佢話：「哈哈哈哈⋯哈哈哈⋯哈哈哈哈⋯別吃醋啊⋯。」仲加咗個錫錫嘅符號，真係抵錫喎。<br><br>雖然楊冪話小糯米咩都叫爸爸，但係做爸爸嘅一定好開心，所以劉愷威𠱁完老婆之後，就喺微博話：「小姑娘的第一句話⋯⋯爸爸爸。」仲有好多個錫錫符號，真係好開心喎。</p></body></html>