<html><header><meta charset="utf-8"><title>求驗客手記：英足總為布朗平反</title></header><body><h1>求驗客手記：英足總為布朗平反</h1><p>上周末啲英超有唔少爭議性判罰，所以英足總嘅紀律委員會呢幾日都好忙，要處理啲上訴同埋秋後算賬。首先，佢哋先幫新特蘭中堅布朗（中）平反。喺對曼聯時，明明犯規嘅係奧沙（右），但球證艾斯特（左）就罰布朗紅牌，英足總裁定布朗無辜，而奧沙亦唔需要停賽。另外，英足總睇帶發現水晶宮中場積甸拿克開踭打人，現被檢控，未知佢會唔會上訴。不過，侯城嘅美羅費古羅亞鏟到史篤城嘅艾利蘭留低成條血痕，英足總就視若無睹，我求大俠都睇唔透。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>