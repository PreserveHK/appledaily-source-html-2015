<html><header><meta charset="utf-8"><title>90後做韓星夢碎爆真人騷造馬黑幕</title></header><body><h1>90後做韓星夢碎<br>爆真人騷造馬黑幕</h1><p>【尋找香港的首爾2】潮爆BIGBANG、型爆BEAST，兩隊都是90後港大三年級生Leona Ho的至愛，她不但是他們的粉絲，更夢想遠赴韓國做練習生，希望變成他們的後輩出道做歌手，可惜，明星路一點都不易行！<br>記者：鄒倩婷　攝影：馮嘉文、廖達燊</p><p>Leona憶述中四那年愛上K-Pop，「當時鍾意K-Pop，鍾意到想做一個韓國歌手，都想出道！」那年，她開始學唱歌、學跳舞、學結他，苦練三年，終於鼓起勇氣，在大學一年級參加韓國造星真人騷《Star Hunt》第二季。<br> <br>Leona外表斯斯文文，有鄰家小女孩的感覺，但站在舞台上的她，卻充滿活力，仿如變成另一個人。她笑言很喜歡在台上的感覺，「當好多人睇我表演，我就會好有信心！」憑着這份自信，她在《Star Hunt》選拔賽脫穎而出奪得亞軍，成功代表香港到韓國參賽！<br> <br>善於跳舞的Leona，在第一輪唱歌比賽中便落選，雖然明星夢碎，但在韓國參與拍攝兩星期，讓她賺得寶貴經驗之餘，亦看清楚韓國人究竟如何拍真人騷！她憶述，「有次我哋去做mission，大家都喺旅遊巴到，製作組就想拍我哋啲表情同情緒，會指示我哋要好開心，好唔開心，呢啲都可能係節目效果。」除了要做演員，Leona大爆連比賽怎樣發展，原來都一早鋪排好，「傳言係想一個女仔贏，當時男仔比較少，所以會留一個男仔喺終極戰，同嗰個女仔比賽，而最後都係畀個女仔贏，所以我發現咗原來韓國娛樂圈會係咁樣運作，就覺得唔係咁啱自己。」<br> <br>結束比賽回到香港，Leona更加認清楚自己的路，比以前腳踏實地，專注學業，不過，她沒有完全放棄夢想，「我嘅夢想依然都係唱歌跳舞，因為我嘅興趣都係好鍾意表演，我希望我有一份正職，業餘可以繼續玩音樂、唱歌同表演。」<br> <br>《韓流小貼士》<br>Leona在韓國拍攝真人騷時，發現工作人員非常喜歡喝咖啡，她指如果大家有機會與韓國人合作而又作為後輩的話，不妨留意附近有沒有咖啡店，當前輩們想喝咖啡時，便立即衝去買，可以留個好印象。<br> <br>《尋找香港的首爾2》<br>第一集：港男愛化韓妝 造型導師年賺過百萬<br> http://bit.ly/1Cnbfbf  </p></body></html>