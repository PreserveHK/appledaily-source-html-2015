<html><header><meta charset="utf-8"><title>滙豐經典廣告　集體回憶</title></header><body><h1>滙豐經典廣告　集體回憶</h1><p>滙豐是本港龍頭行，在港成立百五年，要數本地經典廣告，獅子行自然貢獻不少，不同年代出現的廣告，亦正好反映銀行發展策略的演變。</p><p>存摺發光廣告受落</p><p>昔日一本紅薄仔（銀行存摺），便是打工一族的喜與悲。滙豐八二年電視廣告，就以「儲蓄在滙豐，滿足在心中」作口號，比喻幫存戶積小成多。畫面所見，無論西裝友、種菜阿叔或小夫妻，一打開手中滙豐存摺便射出金光，露出滿足笑容。</p><p>楚留香最深入民心</p><p>八十年代香港推行自動櫃員機網路服務（ATM），滙豐「易通財」系統是當時兩大網絡之一。由秋官（鄭少秋）以楚留香大俠形象拍攝的易通財廣告最深入民心；他一邊力戰群雄，一邊用卡自如提款，演繹出「滙豐易通財，有如袋中錢」。</p><p>鬼佬食白鱔不合時宜</p><p>九十年代末滙豐四出併購。○三年以口號「環球金融，地方智慧」推「鬼佬食白鱔」廣告篇。老外出席華人宴會以為要「舔埋碟底先算畀面」，惟適得其反，食到嘔，帶出「滙豐從來唔會低估地方智慧嘅重要」。次按及金融風暴後，滙豐收縮業務，沿用九年的口號亦鏟走。</p></body></html>