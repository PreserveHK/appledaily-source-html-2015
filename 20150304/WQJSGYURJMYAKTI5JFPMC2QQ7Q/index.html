<html><header><meta charset="utf-8"><title>賭股政策風險大　瑞銀籲勿撈底</title></header><body><h1>賭股政策風險大　<br>瑞銀籲勿撈底</h1><p>【危機處處】<br>農曆新年丁財兩不旺，澳門上月賭收按年大跌。專研濠賭板塊的瑞銀投資研究副董事王亦康表示，濠賭股危機處處，未到「撈底」時機，要小心三大政策風險，包括賭枱分配情況、貴賓廳的資金監控及銀聯卡監管。<br>濠賭股股價自去年初高位以來，至今已回落近一半，但王亦康認為現時未應「撈底」，「就算調低盈利後，成個行業仍有二十倍市盈率（PE），估值唔吸引。」他認為，要等政策的不明朗因素「完咗」，甚至見到高端需求有回穩時，「先更進取去買都唔遲。」<br>澳門再有新賭場開幕，市場普遍認為利好。但王亦康提醒投資者，要留意澳門政府批出新賭枱的數目，若最終批出枱數過少，會進一步削弱市場信心，「至少都要畀一百五十張，畀得太少，市場就會睇成政府『好似唔支持』呢個行業。」<br>至於過去兩個月先後有賭場貴賓廳結業，王亦康認為這情況雖會持續，但毋須過份悲觀，「關門係一個結果，呢個係一個滯後指標。」他認為政府未來會否加強對貴賓廳資金流的管控，才更值得擔心。<br>王亦康又指，過去雖有不少消息稱銀聯卡在澳門提款受限，但實際操作上現時仍未見有影響。</p></body></html>