<html><header><meta charset="utf-8"><title>英超大勢：維拉「大」鬥西布朗幫 - 吾中</title></header><body><h1>英超大勢：<br>維拉「大」鬥西布朗幫 - 吾中</h1><p>周六英超上演中部打吡，由阿士東維拉（圖）迎戰西布朗，由於維拉今季「識攻唔識守」，而西布朗又料有前鋒比拉希奴復任正選，是役入球開「大」有2.25倍，可博。<br>舒活於上季中後段臨危受命，獲委任為維拉領隊，結果成功帶領球隊保住英超席位；不過，在舒活麾下，維拉似乎防守意識麻麻，最近兩仗均於領先的大好形勢下失分，其中於上仗的打吡戰，更在領先兩球下反輸給李斯特城2:3，士氣難免受挫。維拉短期內料難以改善防守問題，但該隊前線不乏如基亞利殊等具質素的球員，因此，料今迎西布朗時，維拉能取得入球，同時亦會失球。<br>西布朗今季雖然只得一勝，但今役料有前鋒比拉希奴復任正選，攻力料會增強，而且球隊作客醒神，近七場作客賽事六勝一和，今役要吼入球「大」。</p><p>冷敲般茅「和局」
</p><p>至於與維拉一樣今季演出令人失望的，還有兩支東北部球隊紐卡素與新特蘭，其中今季仍未在聯賽開勝門的新特蘭，在周六訪般尼茅夫時又料續缺前鋒史提芬費查等主力，即使今仗對手般尼茅夫實力未算突出，但相信新特蘭仍然無取勝把握，不妨扒冷博般尼茅夫小勝一球開[-1]的「和局」，有3.35倍。<br>紐卡素亦同樣未在聯賽開齋，周六迎屈福特時又續有前鋒阿歷山大米祖域停賽，不過，由於屈福特亦有中場比哈美與後衞比圖斯坐波監，紐記今役或有望藉主場之利，開聯賽紅門，平手盤宜捧紐卡素。文：吾中</p></body></html>