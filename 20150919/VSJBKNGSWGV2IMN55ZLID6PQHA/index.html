<html><header><meta charset="utf-8"><title>英超攻略：曼城「細」滅槌仔幫 - 咖喱</title></header><body><h1>英超攻略：<br>曼城「細」滅槌仔幫 - 咖喱</h1><p>經過周中歐聯敗仗後，英超榜首曼城周六重回聯賽戰線，主場迎戰「槌仔幫」韋斯咸。曼城是今季唯一一支在聯賽仍未失球的球隊，防守冠絕英超，但他們近期攻力下降，加上韋斯咸今季對強隊非常硬淨，相信不會多失，所以今場一於冷吼入球「細」。（球賽編號：星期六59；now621台明日0:30am直播）</p><p>阿古路未fit損攻力
</p><p>雖則曼城剛於歐聯分組賽以1:2敗於祖雲達斯，但他們在聯賽發揮穩定，五戰全勝排榜首，而且防線固若金湯，五場聯賽都無失球。隊長高柏尼在歐聯受傷，今仗缺陣，但曼城板凳實力強，阿根廷國腳奧達文迪亦可以候命，只是曼城失去了季初接連大勝西布朗及車路士的銳氣，主場對升班馬屈福特僅贏兩球，到上輪作客水晶宮，更加要到補時階段才入波，終以1:0小勝。<br>前鋒阿古路已經有一個月沒有入球，上輪聯賽傷出，雖然傷勢不嚴重，可以在今役候命，但狀態一般。</p><p>韋斯咸鬥強隊夠硬淨
</p><p>至於韋斯咸近況不俗，錄得兩連勝，上場靠皮耶梅開二度，以2:0贏紐卡素。韋斯咸今季對強隊總有超水準發揮，包括作客阿仙奴贏2:0，作客利物浦更加大勝3:0，兩場都能夠保持不失球，可見他們防線硬淨；「槌仔幫」今場更有正選門將阿祖安卡斯迪路復出把關。翻查往績，曼城近兩次主場對韋斯咸都贏2:0，兩場都開「細」。文：咖喱</p></body></html>