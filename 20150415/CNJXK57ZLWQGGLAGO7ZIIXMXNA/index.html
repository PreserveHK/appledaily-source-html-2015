<html><header><meta charset="utf-8"><title>求驗客手記：曼城躉輸波又輸品</title></header><body><h1>求驗客手記：<br>曼城躉輸波又輸品</h1><p>輸波唔緊要，千祈咪輸品。同紅軍爭緊前四嘅曼城禮拜日喺英超曼市打吡以2:4敗走曼聯後，佢哋班球迷就喺奧脫福外搞事，搵曼聯最黑暗一頁慕尼黑空難嚟玩，唱歌揶揄畢樹比班球員係抵死，好彩當時有騎警分開佢哋同曼聯啲球迷，先至冇不愉快事件發生。曼城啲球迷玩到咁大，仲要自己掟埋條片上網（圖），睇嚟曼城都要做嘢，嚴懲唱呢啲毒舌歌嘅球迷。另外，曼城女隊隊長東妮鄧瑾就自己將同曼聯主帥雲高爾嘅合照擺上社交網一事，作公開道歉；曼城同曼聯係世仇，避忌啲好。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>