<html><header><meta charset="utf-8"><title>90後WhatsApp辭工　即走拒賠錢反要求出半月糧　僱主向勞工處備案</title></header><body><h1>90後WhatsApp辭工　即走拒賠錢<br>反要求出半月糧　僱主向勞工處備案</h1><p>【本報訊】網上瘋傳一段WhatsApp對話截圖，內容顯示一名90後港女過了三個月試用期後透過WhatsApp向僱主即時辭職，但她不但拒絕按法例支付一個月代通知金，反要求僱主支付半個月糧，否則「勞工處見」。港女辭職實錄在網上引起熱議，不少網民鬧爆她「影衰90後」，建議訴諸法律。有關僱主昨在網上留言稱已向勞工處備案。<br>記者：盧文烈</p><p>自稱經營小生意的僱主周日把該對話截圖貼上網上討論區，他稱剛收到90後女員工WhatsApp通知辭職，翌日便要返新工，要求僱主支付半個月薪金。該僱主回覆女員工，指她上班已超過3個月，過了試用期，根據法例要求她賠償一個月代通知金，但女員工卻反駁指「邊有咁嘅條例」，堅拒賠償，並揚言「你一係計埋依（𠵱）半個月糧比（畀）我，如果唔係勞工署（處）見啦」。</p><p>無工作經驗 　文憑試零分</p><p>該僱主在網上透露，公司當時人手短缺，急需一名文員，月薪10,000元，每日工作朝10晚6，有加班補水及車費津貼。雖然對方沒有工作經驗，文憑試零分，但見工時正正常常，所以破例聘請，上班後對方亦準時返工及有交帶。他在網上留言請教網民如何處理事件，又指「我比較想知點樣玩番佢轉頭」。<br>這段港女辭職實錄在網上議論紛紛，有網民說：「咪勞工處見囉，道理喺晒你嗰邊。」有網民鬧爆女員工影衰90後，建議僱主公開員工資料，讓新老闆看清對方為人，但亦有網民不滿僱主負面標籤90後。該僱主昨晨留言透露，前日已向勞工處備案，不會再評論，希望事件早日告一段落。<br>根據《僱傭條例》，不論僱主或僱員終止合約時，都須給予對方適當的通知期或代通知金。如僱員在試用期內首個月辭職，一般不需要給予僱主通知期及支付代通知；如試用期內的第一個月後辭職，則需視乎僱傭合約有否明確規定，若沒有規定，則通知期需不少於7天。至於試用期後的安排，根據法例，如僱傭合約無明確規定，僱員辭職，便需給予僱主不少於一個月通知期又或者終止合約日期前12個月內僱員所賺取的每月平均工資，意味着該女員工若要即時「劈炮」，便需支付一個月代通知金。<br>勞工處發言人接受查詢時稱會為勞資雙方提供調停服務，當事人如需提出申索，可向勞工處勞資關係科求助。如經調停後雙方未能達成協議，申索人可向法庭尋求仲裁。</p><p>識睇睇留言</p><p>Trowa_Barton：你咪同佢玩大囉，睇吓最後邊個驚 利申：90後<br>奶茶妹：勞工署（處）見啦，條友點都要賠<br>Siu Gum：港女又一次世界揚名<br>細細個上高登：儍的嗎就咩年紀都有㗎啦<br>Wmwinner Pun：如果個90後唔賠一個月代通知金，就小額錢債告佢，畀啲教訓佢，等佢以為自己咁有型，其實影衰90後<br>天猿：既然人哋都誠心邀請你上勞工處，你咪成全佢囉，針唔拮肉唔知痛，為自己做過嘅行為負責任<br>資料來源：香港高登討論區/《蘋果日報》網頁</p></body></html>