<html><header><meta charset="utf-8"><title>鳩嗚乜乜乜：多啦A夢精品送到家</title></header><body><h1>鳩嗚乜乜乜：<br>多啦A夢精品送到家</h1><p>自從叮噹改咗名叫多啦A夢，惘然若失，好似隔籬屋由細玩到大嘅陳大文，改個法文名叫Pierre咁。不過，費清最近發覺有個多啦A夢網購站，叫做「DING DONG 宅配便 X 多啦A夢」，唔通大師兄返咗嚟？叮噹重出江湖？</p><p>#今日起接受預訂
</p><p>非也，網站負責人SK話，個網站嘅名係讀叮「檔」，「大牌檔個檔，即係撳門鐘嘅聲，叮檔」。（吓？）佢話呢個網購站開業頭炮，搵嚟多啦A夢合推精品，由於係實驗階段，所以產品各限量發售1,000件，包括3款情景圖案印花瓷碟（一隻$160，一套$400）、造型匙叉套裝（$150）、時間布冷氣氈（$280）。<br>時間布前後兩面印上以多啦A夢同老鼠大戰嘅故事；瓷碟印有空氣炮、受老鼠驚嚇時逃跑情景及百寶袋圖案。購物滿500元免費送貨，多啦A夢唔會嚟「撳鐘仔」送貨，但就會有一個多啦A夢宅配便收納盒。所有貨品今日起早上11時正式喺網頁www.dingdongtakuhaibin.com接受預訂。<br>藤子·F·不二雄遺願「希望亞洲地區統一改以日本音譯」，90年代尾台灣、香港等陸續正名，好多細路仔淨係知道多啦A夢，叮噹將成為熟男熟女嘅回憶。（唔好以為費清真係會信咩叮「檔」先得㗎，SK擺明係熟男啦。）<br><br>費清　＃要生計，也要生活 ＃毋忘初衷</p></body></html>