<html><header><meta charset="utf-8"><title>闔家出動出錢出力洗米華臉貼臉撐正印</title></header><body><h1>闔家出動出錢出力<br>洗米華臉貼臉撐正印</h1><p>澳門賭業猛人周焯華（洗米華）正印大肚老婆陳慧玲（Heidi）已懷「華種」逾7個多月，前日連走兩場，日間與洗米華出席澳門電影節，晚上換過另一件白色連身裙，出席與陳山聰大嫂、有澳門Ball后之稱的李碧君（Sophie）齊齊成立的君慧慈善會的籌款晚宴，二人更邀請了賭王何鴻燊孫女何家文任名譽會長，何家文為活動設計了慈善手繩拍賣。</p><p>豪氣掃慈善手繩</p><p>洗米華出席完電影節的官方活動，即趕來匯合老婆，而周家上下總動員撐場，當中包括老爺周爸爸、洗米華胞姊及二人所生的囡囡周梓潼及Heidi的媽媽等。</p><p>據悉，洗米華一到場畀足面Heidi，二人恩愛臉貼臉影合照，他又不時拖實巨肚老婆招呼她的朋友，更豪氣拎金牛買1000條慈善拍賣的手繩撐老婆，不過大會現場只得600條拍賣，洗米華只好留給其他善心人。<br>記者昨日致電Heidi的好友Sophie，她表示：「我不嬲喺澳門做慈善，舊年想成立呢個會去幫吓孤兒院、老人中心、防止暴力家庭等受惠單位，都係屬於起步同小型，周太聽到即表示要支持。」問到她Heidi負責哪一類工作，Sophie笑言：「梗係出錢出力，噚晚賣枱最好成績係周太，舊年佢有同我哋一齊探訪孤兒院，𠵱家佢粗身大細就停止咗，不過成日都畀意見我哋買乜嘢物資去幫佢哋。」<br>撰文：唐如</p></body></html>