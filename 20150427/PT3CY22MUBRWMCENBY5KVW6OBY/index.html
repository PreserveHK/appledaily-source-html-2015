<html><header><meta charset="utf-8"><title>亞視台慶搬龍門葉家寶：成日變㗎嘛</title></header><body><h1>亞視台慶搬龍門<br>葉家寶：成日變㗎嘛</h1><p>【$30,000】<br>如果你有機會掌權，會安排邊個節目成為最後播出節目？</p><p>A：高志森微博<br>B：魚樂無窮<br>C：ATV焦點<br>D：亞視台慶<br>答案：D<br>家寶解讀：亞視台慶啦，因為亞視台慶成日變，邊一日都可以係亞視台慶。隨時最後嗰一日都可以係亞視台慶嚟㗎，嗰日開始嗰日結束。</p><p>【$40,000】<br>你想亞視幾時完？</p><p>A：聖誕節<br>B：愚人節<br>C：復活節<br>D：即日<br>以上皆非，家寶解讀：只要老闆唔叫佢執笠，冇人清佢盤，亞視都可以繼續存在，又或者變成製作公司或網台，亞視係永遠長存嘅。</p><p>【$60,000】<br>你認為無綫和亞視的收視比例是（無綫比亞視）……</p><p>A：6比4<br>B：7比3 <br>C：8比2<br>D：9比1<br>（問現場觀眾）<br>答案：A<br>家寶解讀：如根據香港大學民意研究調查，成日講係6比4，但好多時我嘅朋友或唔識嘅街外人都同我講好捧亞視場，同事又話有啲屋邨或者一啲大型屋宇組群都睇緊亞視，所以我覺得7比3係一個可信嘅數字。</p><p>【$80,000】<br>以無綫的收視計算方法，以下那一個節目在上周收視高過一點？</p><p>A：萬家燈火<br>B：鄰居冤家<br>C：婆婆來了！<br>D：香港風華<br>（50：50）<br>答案：A,D<br>家寶解讀：我覺得《萬家燈火》同《香港風華》都多過一點，《萬家燈火》雖然係處境劇，但都係睇緊香港歷史，資訊節目一路都係亞視嘅強項。</p><p>【$100,000（保險線）】<br>如果亞視未來開劇，會找誰做男主角？</p><p>A：盛品儒<br>B：梁景煌<br>C：葉家寶<br>D：劉錫賢<br>答案：A,B,C,D<br>家寶解讀：我四個都會搵，因為組合好特別，有肥有瘦，只要度身訂做一個劇本，一定好吸引。</p><p>【$150,000】<br>希望誰主持最後一集在亞視攪珠的《六合彩》？</p><p>A：夏春秋<br>B：蔡國威<br>C：周嘉莉<br>D：陳興昌<br>答案：D<br>家寶解讀：陳興昌都幾特別喎，佢報新聞就報得多，畀佢開一期《六合彩》都係新嘗試，我諗觀眾都想睇佢點報道。</p><p>【$250,000】<br>如果亞視只能出糧給一個人，你會選擇給誰？</p><p>A：葉家寶<br>B：黃集鋒<br>C：老臣子程啟光<br>D：魏秋樺<br>以上皆非，家寶解讀：個個都唔畀，點解淨係出畀一個，咁其他冇功勞咩？其他人會平衡唔到，我寧願個個都冇份，拎筆錢去做慈善。</p><p>【$500,000】<br>由麗的至亞視年代，那個台徽最靚？</p><p>A：麗的<br>B：金錢<br>C：冷球<br>D：56<br>答案：B<br>家寶解讀：個人喜好，我鍾意金錢夠實際，大家成日見住個金錢都會好開心。俾人話似死字嘅56唔算係台徽，係56周年嘅特別標誌，一個美術設計嚟。</p><p>【$1,000,000】<br>那一年亞視台慶慶祝次數最多？</p><p>A：1998<br>B：2005<br>C：2012<br>D：2014<br>答案：C<br>家寶解讀：應該係55周年時候，5一個小慶，10就一個大慶。我哋55周年做咗三個台慶晚會，分別喺香港、北京同深圳都做咗個台慶晚會。</p><p>後記</p><p>終於，葉家寶能成功攞走一百萬獎金！頒贈支票時，家寶開心到舉起手：「Yeah！」雖然大家都知道只是遊戲一場，但家寶全個過程都玩得好投入，臨走前攞住張道具支票笑笑口說：「我會追《蘋果》㗎！我會搵我堂姪葉一堅㗎，呢一百萬我等緊㗎，因為能夠幫到員工出糧，好緊要呀。」</p></body></html>