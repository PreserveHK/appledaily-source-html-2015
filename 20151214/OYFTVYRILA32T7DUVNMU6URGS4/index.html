<html><header><meta charset="utf-8"><title>「門常開」包容麥難民</title></header><body><h1>「門常開」包容麥難民</h1><p>【本報訊】麥當勞進駐香港剛好40年，自2006年增開24小時營業服務，成為晚上不少人聚腳點，也吸引一班無殼的「麥難民」通宵留宿，黎韋詩稱只要他們不影響其他顧客和員工，對他們絕對包容，「the door is always open」（門常開）。<br>自有24小時營業分店後，Randy說：「喺啲特別地方，夜晚真係搵唔到嘢食，麥當勞真係幫到大家。」補習到麥當勞，傾保險到麥當勞，不過近年24小時分店晚上也成為不少無家可歸者借宿的地方，「我哋明白有啲顧客會嚟唞耐啲、休息耐啲呀，只要佢唔影響我哋其他顧客同員工，我哋絕對the door is always open，會為佢哋提供服務，有個地方畀佢哋唞耐啲。」<br>她說沒有統計「麥難民」人數，只要沒有異味等問題影響他人，店方都不會趕客，「我絕對包容，因為佢哋唔影響顧客同員工，覺得真係可以（留在店內）、無問題。有需要時佢哋都會離開，大家都係行個方便啫。」<br>■記者倪清江</p></body></html>