<html><header><meta charset="utf-8"><title>千嬅放三個月假　Torres阻造人</title></header><body><h1>千嬅放三個月假　Torres阻造人</h1><p>楊千嬅前晚在中環舉行新碟《如果大家都擁有海》發佈會，老闆林建岳、梁漢文、林海峰、雷頌德、蘇麗珊及游學修等現身撐場。大會送印有新碟封套枕頭給千嬅，寓意夢想成真，但千嬅要求多送一個給老公丁子高。</p><p>林海峰寸爭啲啲</p><p>現場播出陳奕迅（Eason）作曲的《剛剛好》MV，千嬅請來Eason和林夕客串演出。司儀邀林海峰上台說祝賀話，但他竟說：「《剛剛好》另一個講法係咪『爭啲啲』？好啱千嬅，無論唱歌同演戲都係。不過因為咁有空間去努力，有無限動力令自己進步。」千嬅笑着大讚對方講得好。<br>千嬅表示接下來會放3個月大假陪家人，並計劃新年外遊。問到會否旅行造人？千嬅笑說：「希望啦！今年食太多抗生素，肝腎都虛。旅行成家人去，Torres要同我瞓，冇乜機會。曾經問過Torres有個細佬妹好唔好，但佢say no，我會同佢再傾吓。」談到梅艷芳私人遺物被拍賣，千嬅說：「初初以為係表演服裝，如果係貼身物，真係好心噏，應該尊重阿梅，咁私人就唔好啦！」</p><p>此外，千嬅昨日偕美劇《心計》（The Mentalist）澳洲男星Simon Baker在沙田馬場出席「浪琴表香港國際賽事」，同場還有蔡加讚、梁漢文夫婦等。蔡加讚透露在美國唸書時，有看Simon主演的作品，提到太太汪圓圓陀孖仔，加讚坦言緊張又興奮：「下個月尾生，會陪入產房。」<br>而Simon到馬場前，先在旺角出席浪琴表分店剪綵儀式，其14歲幼子Harry同行，並用手機拍下舞獅過程。Simon親自為獅頭綁上金色蝴蝶結，他說：「帶兒子同行是想他有不同經驗及感受，明白我的工作和責任。」<br>採訪：譚倩宜、卓寶花、黃曉妍<br>攝影：陳慧安、仇志德</p></body></html>