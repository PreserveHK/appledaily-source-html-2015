<html><header><meta charset="utf-8"><title>花旦個個鬥谷胸　陳凱琳iPad都變「湯碗」？</title></header><body><h1>花旦個個鬥谷胸　陳凱琳iPad都變「湯碗」？</h1><p>到底一部iPad點先可以變成一個湯碗？除咗搵大衛高柏飛之外，出席大台嘅頒獎禮，都係一個好方法，一向都被指係「iPad身材」嘅鄭嘉穎......個女朋友陳凱琳，昨晚出席大台嘅台慶頒獎禮時，谷胸谷到上心口，完全睇唔出佢平時嘅「iPad身材」，不過觀眾嘅眼睛係雪亮嘅，大家都會知佢一向身材係點，唔會畀幻覺呃到。<br><br>陳凱琳表示男友鄭嘉穎有工作在身，所以缺席頒獎禮，昨晚呢身低胸打扮唔使畀男友過目。有傳嘉穎喺內地藏小三，陳凱琳以半億嫁妝迫婚，陳凱琳就否認報道，同嘉穎睇完報道都係啖笑。<br><br>而視后胡定欣就以透視打扮出席，前面睇若隱若現，後面睇大露背，真係好性感，最好嘅地方係，唔會睇到啲平時冇嘅嘢嘛。黃翠如就着咗一條黑色嘅大露背晚裝，都有微微谷胸上陣，不過佢唔小心露咗個「砵仔糕」出嚟。<br><br>黃心穎就着咗條紅色嘅晚裝，一樣谷胸谷到上心口，不過同陳凱琳唔同嘅地方，就係心穎BB本身都係身材好，所以心穎BB就唔存在任何「幻覺」。<br><br></p></body></html>