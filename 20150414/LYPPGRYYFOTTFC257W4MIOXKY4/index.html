<html><header><meta charset="utf-8"><title>異動空間：蟹民鬆綁的啟示 - 魏力</title></header><body><h1>異動空間：蟹民鬆綁的啟示 - 魏力</h1><p>市況百花齊放，八成股份向上，幾乎有膽買就贏。北方搶完幾日貨後唞唞，輪到外資回馬槍殺入，重炮狂掃港交所（388）、騰訊（700）及內銀股，推到恒指接近day high收，精采！不過，升市先頭部隊──大折讓H股開始回氣，整固市或於短期內出現。<br>牛市如日方中，部份平時唔炒股嘅朋友、同事都來問冧把；的士司機暢談最近賺錢經驗，搭地鐵時身邊男女都在睇股價，一時間全民皆股。根據傳統智慧，唔少人質疑市況已近尾聲。不過，智能手機、通訊群組的出現，令資訊傳播加快，想好似以前咁，炒幾個禮拜先引發全民入市，已變得不可能。不過，魏力與多位經紀吹水發現，近日升市沽蟹貨的人遠較掃貨者多。運用逆向思維，大戶為何會如此慷慨，讓一眾蟹民鬆綁呢？自然是好戲在後頭。<br>資金喪追落後國企股，港股通股份中糧控股（606）是不二之選。集團去年蝕7.8億元，全年業績首現虧損，注資改革逼在眉睫，資金市一個憧憬已可構成瘋狂升浪，何況圖表近日轉勢向上，成交大幅飆升，目標升番去六蚊，較五年高位仍低四成。<br><br>魏力<br> http://www.facebook.com/2012jason </p></body></html>