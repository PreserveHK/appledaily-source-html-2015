<html><header><meta charset="utf-8"><title>椋名凜、談美琪陀孖胎</title></header><body><h1>椋名凜、談美琪陀孖胎</h1><p>最近娛樂圈爆發生仔潮，部份藝人更打孖上，繼台灣藝人范瑋琪的孖仔大小熊貓、蕭定一太太Michelle剛誕下一對孖仔燁己和燁人後，昨日又有兩位媽媽公佈懷有孖胎。曾來港發展的日模椋名凜（Rin），昨日於facebook貼上懷孕照，宣佈陀孖胎，本報透過短訊恭喜Rin，她以日文回覆說：「多謝，現在懷孕六個月，預產期十月左右，這次陀孖B好開心，醫生表示暫時只照到右邊是仔仔，左邊的性別未確定。」</p><p>另外，無綫前主播談美琪前晚於微博宣佈懷有孖胎，她說：「開估喇！我啲微博朋友仔都算好聰明，估到我有喜事分享。呵呵~~同大家介紹下*登登登登*貨真價實的美琪BBs！無錯，BBsssss，因為唔止一個，係有兩個呀~~」此外，正準備待產的台灣藝人隋棠昨晚也在微博貼上BB的胎兒超音波照，透露BB長得健康又壯碩，並有4.4磅重，有點超出高標範圍。<br>撰文：靜楠</p></body></html>