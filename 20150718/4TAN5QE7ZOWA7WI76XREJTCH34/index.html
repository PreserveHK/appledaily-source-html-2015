<html><header><meta charset="utf-8"><title>似馬鈴薯片串？古天樂個簽名有幾多個圈？</title></header><body><h1>似馬鈴薯片串？<br>古天樂個簽名有幾多個圈？</h1><p>你有冇試過，去銀行辦手續，簽你個大名，counter嘅靚女姐姐同你講，先生，麻煩你簽多次，個名筆劃有啲唔同。於是你又簽一次，靚女姐姐對一對，再同你講，唔好意思，個名「條尾」唔係咁勾上去……於是你又簽一次。sosad。簽來簽去，都係唔多似。鬼叫你個簽名好似鬼畫符。如果你自問冇呢個簽名天份，千祈唔好學古天樂。<br><br>學古天樂乜嘢？學佢簽名筆法。真真正正筆走龍蛇，夠氣勢，且幾分狂草味道。一般明星簽名，都係橫向，加個心心或者haha；古天樂呢個，縱向，而且一個圈一個圈咁……係喎，如果你唔係古天樂fans，應該冇乜機會見到佢簽名，拿，吳京噚日騷畀你睇，更驚歎：「古先生，您的簽名簡直了……」請睇圖。<br><br>係咪覺得…好面善？又忽然，好似聞到好香咁？係，你有幻覺，你將古天樂個簽名，當咗洋蔥圈，或者馬鈴薯片串。深夜總是餓嘅網民，有啲就晒自己收集番嚟嘅古天樂簽名，有啲就搏命搵食物相，同古天樂簽名「相認」。OK無聊，但開心呀嘛。</p></body></html>