<html><header><meta charset="utf-8"><title>被指左擁Mango右抱Judy莊家彬：角度問題</title></header><body><h1>被指左擁Mango右抱Judy<br>莊家彬：角度問題</h1><p>家族坐擁80億身家的富二代莊家彬，今年2月狠撇舊愛傅明憲後，火速已有內地女友程新惠登場，惟昨有報道圖文並茂莊家彬日前在飯局上，左擁右抱王秀琳（Mango）和今屆退選巨咪港姐36G沈子妤（Judy）。<br>莊家彬昨接受本報訪問，表示當晚才認識Judy：「係一個朋友聚會，明顯新聞炒作無聊，動作親密我覺得角度問題，Mango識咗好耐，搭吓膊頭冇乜特別，Judy第一晚識，咁啱佢坐我隔籬，唔知佢係退選港姐。」是否懷疑有人放料？他說：「嗰晚大部份係我朋友，佢哋唔會，唔係咁熟就唔知。」會否覺得Judy想追自己？莊家彬向女友派定心丸：「全香港知我有女朋友，都好穩定。」對於被影到左擁右抱，他解釋：「我嗰日飲咗少少酒，嗰度有啲嘈，同我傾偈聽唔到，就喺耳邊講。」</p><p>Mango：問心無愧</p><p>至於被指姣媾莊家彬的Mango，昨在電話澄清：「我絕對清白，問心無愧！」問到跟莊家彬的關係？她說：「朋友囉，講真食飯唔係男就女，總之我同家彬佢哋幾個都係朋友。」問是否認識他的女友？Mango說：「呢啲我唔講。」會否擔心被指是第三者？她說：「好無辜！真係朋友咁簡單，朋友都可以搭膊頭箒。」當晚有否飲醉？她說：「食飯飲酒好正常，但大家知大家做緊乜，只不過係角度問題。」<br>問現在有否拍拖？她說：「呢啲唔講，呢單係好好笑新聞，講真其實我好嬲，我覺得係某啲人想做新聞。」是否指Judy？Mandy說：「我唔知，好好哋食餐飯，無端端有人影呢啲相出嚟，會覺得早有預謀囉。」Judy則在ig留言：「讓我靜一靜。」<br>採訪：皓騫、唐如</p></body></html>