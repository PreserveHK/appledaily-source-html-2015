<html><header><meta charset="utf-8"><title>欣宜慰問涉醉駕音樂人</title></header><body><h1>欣宜慰問涉醉駕音樂人</h1><p>鄭欣宜昨日在九龍塘出席「快樂D計劃」活動 ，她早前拍攝關心妍新歌MV，其中有幕𠝹手情節，但原來MV還有個「乾淨版」，她說：「一早已經有乾淨版，其實係叫大家唔好做儍事。媽咪過身時曾經有諗過做儍事，不過唔係自殘嗰種。」對於音樂人嚴勵行（Johnny）前晚涉醉酒駕駛，欣宜與對方很熟絡，她說：「佢唔係成日飲，但好有能力飲，不過佢每次飲酒唔會揸車，會慰問佢。」<br>此外，雷頌德昨日在奧海城出席「家具．港故事」活動，亦提到Johnny涉醉駕事件：「大家飲咗酒真係唔好揸車，我永遠都會保持清醒，玩嘅時候都要清醒，工作更加唔會飲酒。」 <br>採訪：張俊銘、溫敏芝<br>攝影：陳志嵐</p></body></html>