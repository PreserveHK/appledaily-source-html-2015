<html><header><meta charset="utf-8"><title>羅霖寫真封面遭質疑係山寨婚紗</title></header><body><h1>羅霖寫真封面<br>遭質疑係山寨婚紗</h1><p>書展開鑼，今年以50歲半百之齡，力抗一眾性感0靚模羅霖，寫真《Timeless》聲稱花咗50萬裝身，寫真入面都見到佢拎住CHANEL手袋、Burberry喱士乾濕褸同Escada晚裝裙等名牌，貴氣盡現。<br><br>不過，羅霖寫真集封面照嘅露背婚紗，就被懷疑係山寨婚紗！<br><br>來自四川嘅內地婚紗設計師蘭奕，前晚喺微博貼上聲稱係原裝設計嘅婚紗相，更tag了羅霖及「山寨毀明星」等的hashtag，指摘羅霖着手工水皮嘅山寨翻版:「明星們真的該好好把關自己的禮服贊助方，小心不知不覺間就穿上了山寨貨。這工藝水平真心不敢恭維。」<br><br>寸爆不特止，呢位內地設計師仲貼出一張，出自其本人手筆、於2013年2月誕生之作品，睇番同羅霖著嗰件，不論喺U形露背及背後嘅蝴蝶結，以及鈕扣設計，都確似足9成。</p></body></html>