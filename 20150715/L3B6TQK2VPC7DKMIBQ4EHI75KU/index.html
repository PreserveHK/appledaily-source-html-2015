<html><header><meta charset="utf-8"><title>求驗客手記︰泰仔返母會老馬都撐場</title></header><body><h1>求驗客手記︰泰仔返母會老馬都撐場</h1><p>泰維斯一直係小保加球迷心中嘅人民英雄，呢位31歲阿根廷前鋒喺飄洋過海11年後，終於由祖雲達斯重返母會。</p><p>「野獸」周一着起印住花名「CARLITOS」嘅10號波衫嚟到糖果盒球場出席歡迎儀式，喺超過四萬球迷兼「球王」馬勒當拿面前向草地獻吻，又真情剖白：「你喺外面會感到孤獨，每逢周日睇住小保加比賽都有呢種感覺，呢度嘅世界令我着迷。」球迷呢次入場唔使畀錢，只需要捐出一樣畀當地貧民嘅食物。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>