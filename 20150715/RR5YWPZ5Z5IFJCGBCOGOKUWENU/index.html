<html><header><meta charset="utf-8"><title>吳若希被指做夜場「唔係事實」</title></header><body><h1>吳若希被指做夜場<br>「唔係事實」</h1><p>由公屋妹進駐何文田豪宅君頤峰的吳若希，憑洗腦歌《越難越愛》上位後是非一直停不了，最近有網友在討論區開post爆料，指吳若希入行前疑在尖沙嘴的夜場聲雅廊工作：「小姐名叫咖喱」，亦有雜誌指訪問了在職女公關，對方聲稱：「佢做嗰陣，我都未喺度，呢度啲媽咪講過囉。」<br>而本報在網上的討論區，亦發現去年有網友貼聲雅廊的周年活動並留言：「打咗去想訂房兼book埋咖喱過夜慶祝七一，但佢哋話咖喱已經冇做。」似乎真的有一位叫「咖喱」的小姐，而吳若希入行前的英文名叫Curry，入行後則改做Jinny，至於聲雅廊的facebook網頁，有成龍、曾志偉及林國斌曾光顧的合照，吳若希又跟成龍傳過緋聞，難怪吸引大批花生友熱烈討論。</p><p>「唔答得你哋」</p><p>花生友分成兩批各抒己見，一批質疑真有其事：「尖東蒲友實知X雅廊Curry咖喱」、「原來成龍會上去玩，唔怪得佢哋識。」另一批則力撐吳若希：「真係抹黑無極限，有冇佢返工做小姐嘅合照呀？乜X都冇齋吹！」、「咁話人要有證據，會好傷害人的。」<br>昨日本報向吳若希求證是否曾在夜場工作，她透過電話回覆：「Sorry呀，唔答得你哋傳媒嘢，唔好意思，同埋唔係事實嘅嘢都唔會回應，唔該晒！」<br>採訪：皓騫</p></body></html>