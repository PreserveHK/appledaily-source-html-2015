<html><header><meta charset="utf-8"><title>資料寶藏：決賽「細」均力敵 - 青蛙仔</title></header><body><h1>資料寶藏：<br>決賽「細」均力敵 - 青蛙仔</h1><p>今屆歐聯決賽周六在柏林奧運球場上演，回顧對上八屆決賽，入球總是不多，開出了三「大」五「細」，而且旺開1:1波膽，總共開出三次。</p><p>「首球」忌捧後衞</p><p>近屆歐聯決賽入球總是不多，對上八屆有五屆是開出總入球兩球或以下；至於半場入球也不多，有多達六場開「半細」。另外，過去八屆決賽有三屆需戰至加時甚至12碼才能分出勝負，但要留意，該三場和波全是開出1:1波膽。「首球」方面，後衞可說是盲門，皆因近八屆僅得上屆是由後衞先入波，相反前鋒佔了五場，因此投注「首球」時宜向巴塞及祖記的前鋒埋手。<br>此外，先開紀錄的一方多數能成為冠軍，近八屆有六屆，僅得車仔及皇馬是反敗為勝捧走大耳盃。值得一提的是，周六同是巴塞及祖記第八次參加歐聯（包括歐冠盃）決賽；雙方之前七次踢決賽，巴塞四次捧盃，祖記僅贏兩次，成功捧盃率不足三成，與賓菲加同成為歐聯「超級二奶」。<br>文：青蛙仔</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>