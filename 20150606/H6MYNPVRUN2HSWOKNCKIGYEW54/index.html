<html><header><meta charset="utf-8"><title>求驗客手記：世青又爆阿根廷出局</title></header><body><h1>求驗客手記：<br>世青又爆阿根廷出局</h1><p>今屆世青盃爆到七彩，其中被視為冠軍熱門之一嘅阿根廷U20（圖）率先壯烈犧牲。曾經六次捧盃兼有小施蒙尼壓陣嘅阿根廷U20，周五喺B組最後一場分組賽以0:0打和奧地利U20，開唔到讓半/一嘅上盤之餘，三戰只係得兩分；雖則有四隊可以憑最佳小組第三名出線16強，但係因為喺D、E同F組排第三嗰幾隊都已經有三分，加上A組嘅嘅主辦國新西蘭U20喺同日以5:1反勝緬甸U20後，以三戰得四分排第三，換言之阿根廷U20肯定唔夠分以最佳第三名身份出線16強，要提早執包袱返歸。阿根廷U20喺今屆賽事簡直累人累物，首戰對巴拿馬U20要[-1]，結果打和2:2，翌仗對加納U20讓半/一就輸2:3，連埋周五場波，三場波全部輸盤，真係「死有餘辜」。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>