<html><header><meta charset="utf-8"><title>譚俊彥湊B出院　錫錫老婆</title></header><body><h1>譚俊彥湊B出院　錫錫老婆</h1><p>狄龍囝囝譚俊彥剛剛升格為人父，其內地女星太太任祉妍，日前在九龍聖德肋撒醫院剖腹誕下6磅6安士囡囡譚晴，爺爺狄龍及嫲嫲陶敏明都非常開心。<br>昨早11時許，譚俊彥陪住太太出院，還負責捧着囡囡BB籃，其間他應記者要求，即場錫老婆兩啖，一家三口甜蜜溫馨。問譚俊彥現在心情是否仍然緊張？他說：「都唔緊張，屋企嘅床仔同衫仔都準備好晒。」他又笑言：「我就眼瞓啲，所以返到屋企會即刻瞓覺。」<br></p><p>兼任陪月照顧太太
</p><p>問任祉妍開刀生，傷口有否很痛？她說：「不痛，恢復很快。」記者笑指老爺想她再追囝囝，任祉妍表示會順其自然。而譚俊彥則表示，他將會擔任陪月一職，全天候照顧老婆，將來大家有需要，絕對可以聘請他。譚俊彥笑言：「我之前主持過醫療節目，我partner係婦產科醫生，教咗我好多嘢。」<br>譚俊彥透露，他下月中便會出發往內地拍劇，所以只能照顧太太個多月，之後就要由媽咪幫忙。問他到時拍劇會否不捨得囡囡？他即慈父上身說：「前兩晚已經唔捨得，夜晚醒咗會睇相，想帶佢返屋企。」<br>採訪、攝影：珉敏芝</p></body></html>