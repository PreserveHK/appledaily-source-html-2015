<html><header><meta charset="utf-8"><title>趙式和證式明下月產子</title></header><body><h1>趙式和證式明下月產子</h1><p>趙式和昨日在其灣仔的Maison Huit生活店搞活動，找來本地設計師何志恩設計家居生活服飾。早前有報道指式和家姐趙式明已和邱德根男孫邱華瑋秘密註冊，並人工受孕下月產子，她證實有此事：「係下個月生，應該會開刀生，家姐身體OK，唔算肥好多，仲有返工，成家都好開心，生完先會擺酒。」</p><p>對於有指姊弟戀相差十多年，引來邱家不悅，式和否認有此事：「佢同個男仔都識咗五、六年，關係好好，佢係nice guy，雙方家長識咗幾十年，家姐成日同邱太食飯，佢低調唔理是非，佢過得開心就得。」式和透露全家上下都好開心：「會陪佢生，不過我下個月要去英國做嘢，呢排都陪佢多啲做好妹妹。」<br>採訪：羅慧敏<br>攝影：沈健程</p></body></html>