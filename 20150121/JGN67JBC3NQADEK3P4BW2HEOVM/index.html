<html><header><meta charset="utf-8"><title>隔牆有耳：齊昕話老竇似機械人 - 李八方</title></header><body><h1>隔牆有耳：<br>齊昕話老竇似機械人 - 李八方</h1><p>繼接受《都市日報》訪問剖白後，特首梁振英次女梁齊昕再度接受傳媒訪問，大談對父母嘅印象。佢喺最新一期《東周刊》訪問中，讚老竇梁振英好勤力同愛家：「未遇到一個男人，好似我阿爸咁叻，咁勤力、咁自律」，話老竇會保持做運動、唔暴飲暴食，形容呢種生活「似機械人」。</p><p>自爆阿媽鬧好折墮</p><p>「機械人」有機心好正常，二○一七年在望，都係時候拆彈。而同最近榮任「總司令」嘅媽媽唐青儀關係麻麻嘅齊昕，透露阿媽曾經批評佢身在福中不知福同「好折墮」，佢話明白媽媽愛錫子女，但覺得阿媽冇耐性、易激動，未聽仔女心事就早早下結論，所以唔了解自己點解唔開心，自爆舊年喺fb上載𠝹手照係人生中首次自殘，因為情緒非常低落，希望吸引父母注意，𠵱家接受緊情緒輔導。<br>現年二十三歲嘅齊昕仲自爆拍過兩次拖，對象都係香港人，但仲「未遇到真心鍾意」嗰一個。佢希望留港發展事業，唔接受老竇資助買樓，希望可以租住小單位。</p></body></html>