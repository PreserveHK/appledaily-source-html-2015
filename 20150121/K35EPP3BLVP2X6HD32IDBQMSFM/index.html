<html><header><meta charset="utf-8"><title>職場慧眼：害己害人算這種 - 張慧敏</title></header><body><h1>職場慧眼：害己害人算這種 - 張慧敏</h1><p>以下是兩個讀者的留言：<br>一）「病咗都要老闆批？已經病到死吓死吓，whatsapp你係想通知你，否則連whatsapp都唔會畀你，你有無試過病？同埋，如果老闆好嘅，啲下屬多數都會對你好，為老闆設想。如果老闆衰，你就唔好怪員工辭職唔交帶，你對員工差，員工真係理得你死，話知你要時間請人！」<br>二）「有啲嘢叫基本尊重，你尊重人哋，人哋才尊重你，通知係一個尊重，做事有頭有尾，有交有帶，老闆才會委以重任，你都唔會畀啲重要嘢嗰啲無交帶嘅人跟，陣間唔見咗人咪大劑。」<br>不用見真人，從兩個人的留言我經已清楚二人的分別，包括但不止於性格、態度，及各方面的高低。那位仁兄「質」得好，我的確沒有甚麼病，只不過長期偏頭痛間歇腸胃抽筋之嘛！又有幾辛苦？自己的事自己做，頂多邊嘔邊暈邊繼續，何須打電話請假？所以未能體會仁兄病到打個電話都不能的苦況，真的很遺憾！<br>講到尊重，仁姐說先尊重人，自己才會得到尊重。正確，不過調亂了次序，正確是先尊重自己，才會得到他人尊重。自己前途操控在自己手上，老闆無良上司賤夾衰又如何？誰的工作人生路上可以避免遇上幾個壞人或人渣？明知此地不宜久留，理應更加發憤做到最好磨利突出自己以便盡快搵工跳槽才是，怎麼自殘放軟手腳積極懶散配合扮無尾飛砣，練習如何做冗員？自己的能力、工作的水平，是無論如何絕對不會因為其他人低而調低去配合咁白癡的！<br>對一份毫無意義毫不留戀的工作，應該一早走夾唔唞，還堅持留低繼續病寫短訊？究竟和誰過不去？仁兄仁姐兩個之中請一個，你會請邊個？<br><br>張慧敏<br> http://www.facebook.com/HKcareerdoctor </p></body></html>