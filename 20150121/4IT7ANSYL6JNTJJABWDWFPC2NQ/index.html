<html><header><meta charset="utf-8"><title>隔牆有耳：發叔仔搵鄉里捐200萬  - 李八方</title></header><body><h1>隔牆有耳：<br>發叔仔搵鄉里捐200萬  - 李八方</h1><p>鄉議局噚日嘅執委會，宣佈「透過本局劉業強議員的努力」，「香港惠東同鄉社團總會」向該局捐款二百萬，以支持新大樓嘅建築同營運。咦，主席劉皇發一直好想佢嘅公子劉業強（Kenneth）接班，莫非Kenneth想憑呢次大額捐款響吓朵？<br>Kenneth一聽到八方問呢樣，即刻解釋其實佢想低調，冇諗住幫手搵善款卻要咁張揚。家鄉惠州嘅佢做過惠州政協，向來同啲鄉里有偈傾，憶述某次喺囝囝嘅拔萃仔活動中，認識咗啲屬總會嘅同鄉，之後約埋食飯吹水，佢哋好支持鄉議局活動，二話不說就捐巨額支持一番。Kenneth謙稱都係穿針引線吓箒，唔多想外界以為佢借此鋪張。</p></body></html>