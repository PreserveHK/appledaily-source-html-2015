<html><header><meta charset="utf-8"><title>趣趣地：孤寒AC賣隊巴慳錢</title></header><body><h1>趣趣地：孤寒AC賣隊巴慳錢</h1><p>正當港超嘅太陽飛馬同東方都同有自己隊巴嘅時候，堂堂歐聯七屆冠軍嘅AC米蘭竟然淪落到要賣隊巴。意大利報章披露，為咗減輕營運成本，AC已經以十五萬歐元賣咗架隊巴（圖），每年會慳番三十萬歐元（約二百七十萬港元）嘅養車錢。但放心，AC去比賽嗰陣都有車坐嘅，佢哋會用外判嘅旅遊巴士公司。不過，網民就寸AC孤寒，係咁改圖，例如有張幾好笑，係一班AC球員喺馬路邊截順風車。其實，唔要隊巴改用外判公司呢個做法都好平常，祖雲達斯同國際米蘭一早已經係咁做。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>