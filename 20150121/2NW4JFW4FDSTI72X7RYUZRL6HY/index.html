<html><header><meta charset="utf-8"><title>隔牆有耳：張炳良5歲孫唔夠「聰明」 - 李八方</title></header><body><h1>隔牆有耳：<br>張炳良5歲孫唔夠「聰明」 - 李八方</h1><p>有啲人，真係「可遇不可求」，八方唔係講緊好老公或好老婆、好伴侶，而係想講五歲已經「好聰明」嘅小朋友。自從特首梁振英聲稱喺花墟遇過嘅一個五歲童，好關心住屋問題，問長大可以住喺邊，被佢形容係smart（聰明）後，好多人都周圍搜括，有冇遇見類似咁有遠見嘅五歲童呢？好可惜，就連梁班子中人都未見有此奇遇。<br>運輸及房屋局局長張炳良噚日出席電台節目，講解施政報告中嘅房屋政策時，被問到有冇五歲童向佢表達居住問題，張炳良直言：「我個孫五歲幾，未關心到呢個問題住。」如此說來，佢個孫似乎冇咗梁振英口中嗰種「聰明」，但張炳良可能想個孫純真pure多一啲呢。</p></body></html>