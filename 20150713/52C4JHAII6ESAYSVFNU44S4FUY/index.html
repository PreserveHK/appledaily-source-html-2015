<html><header><meta charset="utf-8"><title>公開得意仔靚相周汶錡高鼻大眼B發夢都識笑</title></header><body><h1>公開得意仔靚相<br>周汶錡高鼻大眼B發夢都識笑</h1><p>現年41歲的周汶錡（Kathy），大前年嫁給法籍老公Julien Lepeu，二人的愛情結晶品Jacques已於今個月3日出世，Kathy在醫院住了接近一星期，上周三已經回家休息。</p><p>Niki日日追B動向
</p><p>昨日Kathy公開B仔得意相，只有幾日人仔大的Jacques眼大大、鼻高高似足爹哋，蝦餃般的下巴則似媽咪，其中一張相是Jacques一日大時拍的，瞓在床上的他眼定定望實爹哋，相當溫馨，他又不時笑到眼瞇瞇，超級可愛。而向來貪靚的Kathy，除了出院戴着黑超被傳媒拍過照，仍未公開發自己與囝囝的相片。</p><p>初為人母，Kathy坦言仍未習慣做媽咪的感覺，幸好有陪月幫忙，一日24小時都可以照顧BB，她說：「BB都係食奶同喊，其餘時間都係瞓覺，𠵱家仲未識同佢換片同沖涼，都係學習中。」Kathy又透露，已替囝囝改了中文名叫雷棨宇，談到生仔過程，她表示：「生仔過程比想像中冇咁辛苦，之前好驚好痛，好彩過程非常順利，亦唔覺得痛。」<br>有指囝囝似足爹哋，Kathy笑說：「有啲人話似老爺，但我覺得佢笑容似我，同埋佢好鍾意瞓覺發夢時笑。」Kathy還爆老公好鍾意餵奶及幫BB換片，阿姨周麗淇（Niki）亦好興奮，人不在港都日日追問BB動向，Kathy笑說：「佢唔喺香港就要我send啲相畀佢。」至於老爺奶奶，Kathy說兩老於囝囝出世第一天已經飛抵香港探望，而囝囝現在已收了很多禮物，衫仔就快比她還要多。<br>採訪：李察</p></body></html>