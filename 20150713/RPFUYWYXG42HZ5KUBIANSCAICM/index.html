<html><header><meta charset="utf-8"><title>SUNNY擘大口狂食</title></header><body><h1>SUNNY擘大口狂食</h1><p>韓國少女時代（少時）近日正式回歸，成員們都頻頻上節目做宣傳。前日她們就演出節目《演藝家中介》，更被主持人安排到遊樂場邊玩邊做訪問，奉旨大玩特玩，吸引過百途人圍觀。難得去到遊樂場，少時成員都未有顧及偶像形象，在場內玩盡所有機動遊戲如海盜船及過山車，即使玩到頭髮黐面都冇所謂，童真滿瀉，其後少時又邊行邊掃零食，成員Sunny（圖）更擘大晒個口食薯片，徹底放棄自己儀態。</p></body></html>