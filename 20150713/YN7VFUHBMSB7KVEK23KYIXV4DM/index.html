<html><header><meta charset="utf-8"><title>求驗客手記：忠臣聖卡斯哭別皇馬</title></header><body><h1>求驗客手記：<br>忠臣聖卡斯哭別皇馬</h1><p>今夏特別多忠臣離隊，除咗謝四，最新一個就係卡斯拿斯。皇家馬德里上周六晚宣佈34歲西班牙國腳龍門卡斯拿斯將會免費轉投波圖。皇馬喺聲明中表示：「就卡斯拿斯轉到葡超一事，皇馬同波圖已達成協議。」來自葡萄牙嘅消息指，卡斯拿斯同皇馬仲有兩年總值2,400萬歐元（約2.1億港元）嘅合約，佢去波圖亦會簽兩年，兼且人工照舊，所以皇馬要幫手畀人工，據報要孭1,400萬歐元，餘下嗰1,000萬歐元就由波圖負責。</p><p>雙親喪插會長佩雷斯</p><p>周一會正式過檔波圖嘅卡斯拿斯，1990年喺皇馬做學徒球員，頭尾踢咗25年，喺自己16個職業球季幫皇馬贏咗17個重要錦標，包括五次西甲、三次歐聯。卡斯拿斯幫皇馬立下唔少汗馬功勞，最終慘被皇馬逼走，搞到佢爸爸媽媽勁不滿，喪插皇馬會長佩雷斯，而且話佢哋個仔咁勁，冇理由要去葡超呢啲歐洲第三流聯賽踢波。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>