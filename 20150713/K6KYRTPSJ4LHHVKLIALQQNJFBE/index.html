<html><header><meta charset="utf-8"><title>五位起跳 - 陳也</title></header><body><h1>五位起跳 - 陳也</h1><p>生五個，以身作則，五位起跳，證明自己百分百支持暴力救市。五個未夠？生夠一支籃球隊！<br>生五個，沒子彈也吶喊！香港人不是好欺負的，要國際大鱷好看！<br>生五個，等於入了五次市，阿爺，我真係冇惡意沽空啊。雖然暫時只生了一個，肯定繼續吶喊，讓子彈飛！<br>生五個，沒什麼大不了，土地問題，生仔解決！<br>生五個，五個都唔准去日本旅行、唔准睇電影，咁慳家，將來一定買到五間樓…嗯，五間房都收貨！<br>生五個，上水的學校，唔使搵沙塵大陸人外援啦！<br>生五個，冇理由五個都係齊陰，冇咁黑仔的。<br>生五個，有機會抽到五間居屋，打通佢，勁過豪宅！<br>生五個，是反攻雙非搶奶粉、簡體字取代繁體字的本土策略，一於團結反圍標，自己友，做嘢啦。<br>生五個，邊夠住，唯有搵丁！唔等發叔，光復元朗，事在必行！</p></body></html>