<html><header><meta charset="utf-8"><title>【扮靚籽】黏合劑含AA膠成份　植睫毛照甩</title></header><body><h1>【扮靚籽】黏合劑含AA膠成份　植睫毛照甩</h1><p>【扮靚籽：美妝解密】<br>植眼睫毛的風氣，近年終於吹到香港。但上月消委會提醒，植眼睫毛有增加真睫毛脫落、眼睛發炎等風險。扮靚籽記者參加了兩間分別來自美國及日本的睫毛美容院療程，發現美容院都使用氰基丙烯酸酯作黏合劑接駁假睫毛，這成份常見於AA膠中，聽起來有點恐怖，但實際療程中，記者沒感到刺激。</p><p>記者Afa測試Novalash</p><p>經評估後，每隻眼上眼睫毛約植100條睫毛，下睫毛約植5條。</p><p>步驟</p><p>植睫毛後</p><p>植後感言　上下睫毛好糾纏</p><p>療程期間，技師會留意我雙眼是否乾涸，為我滴天然淚液。一星期後再試拆假睫毛，沒有拉扯感，相當舒服。而平日沖涼，我習慣熱帶雨林式，由頭淋到落腳，做完植睫毛後照沖，完全唔覺得膠水帶來刺激。<br>接種過程中，嗅到像AA膠的味道。原來膠水成份含氰基丙烯酸酯，此成份常見於AA膠中，有機會刺激眼睛。療程後，有條睫毛特別重垂，經常與下睫毛勾成一線，很不舒服。建議大家別太貪心，植上睫毛就夠了，植下睫毛雖然靚，但不是人人都適合。</p><p>記者Barbara測試W Eyebeauty</p><p>追求型格性感，只植上眼睫毛，每隻眼約接駁90條。</p><p>步驟</p><p>植睫毛後</p><p>植後感言　趴住瞓甩幾條</p><p>假睫毛真係好輕，我完全感受不到重量，而且有擋風效果，幾舒服。今次我試的店環境舒適，房間夠大，而睫毛技師經驗豐富，入行6年。<br>今次我選擇接駁性感型睫毛，完成後感覺太長啦，視線被遮擋，而且家人都說長得誇張。下次我還是收起性感，選擇自然款比較好。效果雖然說維持4星期，但都要視乎生活習慣，我很喜歡趴在床睡覺，植睫毛1星期後，起床後發現甩了3條睫毛，好心痛，好彩只是甩假毛部份，沒傷及真毛。</p><p>記者：彭海燕<br>攝影：徐振國、林栢鈞<br>編輯：黃仲兒<br>美術：吳子豪</p></body></html>