<html><header><meta charset="utf-8"><title>梁：網絡23條拉布無補於事　以創科局為例　「最後都係通過」</title></header><body><h1>梁：網絡23條拉布無補於事　<br>以創科局為例　「最後都係通過」</h1><p>【本報訊】版權條例修訂草案的立法進入最後直路，特首梁振英再度開腔促盡快通過，又以創科局最終仍是通過為例，指拉布於事無補。人力陳志全認為政府並非全無讓步空間，故此「明知未必可以拉死都會盡力」，迫使政府在民意壓力下讓步。專業團體前線科技人員表明，若政府在周三恢復二讀前仍未釋出善意，將支持拉布。<br>記者：白 琳　馬志剛</p><p>特首梁振英昨被記者詢問是否硬推版權草案，梁聲稱願意聆聽反對議員意見，但市民對拉布怨氣相當大，「拉布拉咗3年，香港損失咗3年，我哋所有創新及科技工作做慢咗3年，到最後都係要通過」。他強調政府讓市民有表達意見和發揮創作自由的空間，同時應保障版權持有人。近年他與外國企業、政府及商會會面時，對方都希望香港盡快通過草案。創科局長楊偉雄昨沒回應記者就版權草案提問。</p><p>人力：拉唔死都會盡力
</p><p>人民力量議員陳志全解釋，每次拉布都是針對重大及富爭議議題，又或政府一意孤行要推的法案或撥款，「最大意義係引起市民關注，唔好快刀斬亂麻就過咗」。他將就版權草案提修正案，建議加入開放式豁免，即引入美國公平使用原則，又謂政府其實有讓步空間，「政府都冇話唔得，只係叫我哋袋住先，下一階段檢討。可能因為梁振英性格，有得讓都可能唔畀讓」，又指「明知未必可以拉死都會盡力」。<br>陳志全稱他個人也希望草案盡快通過，但前提是創作自由得以保障，「政府成日話要跟外國，點解豁免就唔跟外國標準？即係你鍾意嘅就跟？」他公開呼籲所有民主派議員在二讀積極發言，「每人10分鐘，10人同40人發言已經好唔同」。<br>前線科技人員成員黃源浩指，業界日常須接觸網上版權問題，現時草案對創作自由的豁免不足且落後，而開放式豁免在美國已實行30多年，「政府成日話搞創新科技，點解法例咁落後？英國版權法已經冇乜前瞻性，草案寫咗10年，個豁免都未同英國睇齊」。但他希望政府承諾日後不會向網民同時控以刑事侵權及不誠實使用電腦，「如果政府要玩嘢，其實都幾恐怖」。<br>黃源浩認為議員黃毓民的九百多條修正案是令中英文譯本更清晰，內容合理，不算拉布。若政府於周三前仍未釋出善意，他們就支持拉布，給予政府時間考慮泛民提出的修正案。對於政府稱版權法不能再拖，黃反問政府「點解𠵱家唔即刻做好啲？」</p></body></html>