<html><header><meta charset="utf-8"><title>周柏豪俾女摸嚇呆</title></header><body><h1>周柏豪俾女摸嚇呆</h1><p>周柏豪前晚首次在澳門舉行演唱會「周柏豪Perfect 8 Macau Live 2015」，Dear Jane和師妹連詩雅做嘉賓，當柏豪唱出《只有一事不成全你》時，想起兩位剛離世的朋友一度眼濕濕。大會安排了一位性感女拳手伴舞，該女突然從後熊抱柏豪又攬又摸，最後從大髀間伸手抱着柏豪的腳，另一隻手在其重要部位遊走，嚇得柏豪當場甩嘴。<br>柏豪完騷後表示：「事前完全唔知道，因為綵排時都係行吓企吓，估唔到佢出嚟攬住我，之前未見過佢full dress，佢都好『胸』湧，俾佢嚇一嚇都入早咗，隻舞係Otto排，佢之前話到時個女仔會盡摷，估唔到真係咁盡。自己嗰吓真係唔夠定力，所以甩咗嘴。」 <br>採訪：馬建華<br>攝影：陳俊強</p></body></html>