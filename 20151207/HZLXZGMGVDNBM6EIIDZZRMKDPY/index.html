<html><header><meta charset="utf-8"><title>【馮仁昭四圍超】警訊之花Heily　當街爆粗鬧交</title></header><body><h1>【馮仁昭四圍超】<br>警訊之花Heily　當街爆粗鬧交</h1><p>有「警訊之花」稱號嘅Heily（馬溱禧）拍《警訊》低胸彈出之後，轉頭就俾涉偷手機嘅𡃁模CoCo（袁晴晴）話佢係𡃁模界嘅賣淫agent，咁Heily梗係否認喇！噚日網上又流出兩條Heily同人嘈交嘅爆粗片，Heily喺片入面話：「我都未x癲啦，你發乜x嘢癲啫？」成班女人你一言我一語，Heily亦不停爆粗回應：「𠵱家係咪你講x晒呀？講嘢唔x得呀？你講嘢就得，我講嘢就唔得。」來來回回的粗口，都係因為一句八婆。</p><p>俾人鬧八婆</p><p>馮仁昭打電話搵過Heily，佢直認爆粗嗰個係自己，仲話事發喺一星期前，地點喺北角一間酒吧：「我嗰晚做一個小型選美比賽嘅司儀，嗰班女仔有份參加，場內已經出言侮辱我，話我係八婆，又問點解品牌搵個咁cheap嘅人做MC。講呢啲我都冇理佢。之後我離開同幾個女仔飲酒，佢又再鬧我八婆我都扮聽唔到，直至佢話埋我朋友同我司機，講啲說話離間我同個女仔朋友，話我朋友跟住我做乜嘢呀？我先反咬番佢！」但係到最尾Heily又同金髮女友人嘈起上嚟，佢話：「佢做過乜心知肚明，我哋暫時冇聯絡。」<br>撰文：馮仁昭</p></body></html>