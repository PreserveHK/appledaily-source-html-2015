<html><header><meta charset="utf-8"><title>張靚穎開騷男友衝上台求婚</title></header><body><h1>張靚穎開騷<br>男友衝上台求婚</h1><p>今年7月，張靚穎喺長沙演唱會上，公開咗佢12年嘅戀情，仲喺台上話：「12年了，我不想一個人過了，你要娶我就上台！」於是其45歲經理人男友馮柯，就喺全場觀眾尖叫聲之下衝上台，同張靚穎咀嘴。<br><br>而昨晚張靚穎喺成都嘅演唱會上，男友就真係求婚喇。<br><br>馮柯先喺台上講咗一番說話，之後就跪地，向張靚穎求婚。馮柯係話：「靚穎知道我是五音不全，而且節奏很亂，我相信靚穎不敢想像﹐我能錄一首歌出來﹐確實錄了20遍，非常的辛苦，不管怎樣，我做到了，把這首歌獻給靚穎，獻給我們的10年。」而張靚穎就話：「你這衣服很奇怪，我從來沒有看你穿成這樣。」講完晒之後，馮柯再跪地，送上戒指：「嫁給我！」<br><br>女方就當然都開心到喊，因為10月11號仲喺張靚穎嘅31歲生日，呢個仲唔係最好嘅生日驚喜？求婚成功之後，佢哋就手拖手喺台上狂奔咗一陣，再深深向觀眾鞠躬。<br></p></body></html>