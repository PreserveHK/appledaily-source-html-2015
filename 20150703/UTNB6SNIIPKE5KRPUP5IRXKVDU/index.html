<html><header><meta charset="utf-8"><title>趣趣地：黑仔「小豆」或緣盡金盃</title></header><body><h1>趣趣地：黑仔「小豆」或緣盡金盃</h1><p>「小豆」查維亞靴南迪斯（左）近年都算黑仔，上季被曼聯借去皇馬表現唔算太突出，應該冇得繼續留低之餘，亦有大機會會畀曼聯賣走。小豆諗住一心幫墨西哥國家隊踢好下星期開波嘅美洲金盃，點知又出事；佢喺周三對洪都拉斯啲友賽中撞傷鎖骨，隨時要退隊。小豆喺場友賽完半場前畀對手撞落地，當時佢已經知唔多妥，好忟憎咁叫軍醫快啲入嚟。事後小豆被送往附近醫院，據講趕得切出戰金盃機會唔大，佢嘅位置將會由候補球員頂上。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>