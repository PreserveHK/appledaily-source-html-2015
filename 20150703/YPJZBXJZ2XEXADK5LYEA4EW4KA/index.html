<html><header><meta charset="utf-8"><title>中環迷你裙：藥石亂投醫死人 - Samantha</title></header><body><h1>中環迷你裙：藥石亂投醫死人 - Samantha</h1><p>「千年蟹貨鬆綁，股民大宴親朋。」也不過兩個多月前的事，港股雖仍有千億元成交，但多支大陰燭從天而降，股民熱情被澆熄，甚至跌至冰點，戰場轉至唔少家庭，「嗰時我都話要沽㗎喇！」家庭糾紛由此起。<br>敬告各位姊妹，股票戶口唔同銀行戶口，切忌聯名，炒股有升有跌，乃個人投資行為，賺錢大家開心，輸錢人性的陰暗面就會壠動，由姓陳會變身姓賴，輸錢固然閉翳，出口傷人更加弊。國家隊護盤下滬綜指4000點終究守不住，券商估計，過去半個月A股每日蒸發1.17萬億元人仔，人均虧損32萬元人仔，跌市投射兩個悲哀，第一，人民民智未開，仍慣於將一啲解決唔到嘅問題歸咎於外國勢力，幾十年都沒進步過。第二，決策層官員唔明白「諗多啲，做少啲」的道理，須知道藥石亂投，隨時會醫死人，亂出招造成今日的恐慌，肖鋼終須要對跌市負番啲責任。<br>牌面上，港股升32點，更詭異是逾1,300隻股要跌，重磅股彈完再散，信心和憧憬這兩大升市燃料處於冇電狀態，要重建信心甚艱難，建議持最少半倉現金。若真要撈貨，金融股乃國家隊必先掃項目，內銀股揀獲准額外降準的重農行（3618），圖表上MACD快重現雙牛，中銀香港（2388）有銀行混改概念，值得留意。<br><br>Samantha<br> https://www.facebook.com/stocksamantha <br>本欄逢周三、五刊出</p></body></html>