<html><header><meta charset="utf-8"><title>趣趣地：日女靠烏龍波殺英雌</title></header><body><h1>趣趣地：日女靠烏龍波殺英雌</h1><p>英格蘭女足認真陰公豬，禮拜三喺女足世盃四強鬥上屆冠軍日本女足（藍衫），去到補時兩分鐘，因為後衞芭錫迪擺烏龍，結果慘輸1:2出局，唔能夠創歷史首次入決賽；賽後芭錫迪爆喊，雖然領隊同班隊友齊齊上前安慰佢，但佢好耐都平復唔到心情。查實英格蘭女足除咗臨尾香之外，第一球輸嗰個12碼，有吉佐織跌嘅位置明顯喺禁區外，但球證就發雞盲睇咗係禁區內。</p><p>日本女足連續第六場比賽小勝一球之後，禮拜日會同美國女足合演2011年決賽嘅翻版，睇吓「大和撫子」可唔可以再贏美女而成功衞冕。至於英格蘭女足就會喺禮拜六同德國女足進行季軍戰。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>