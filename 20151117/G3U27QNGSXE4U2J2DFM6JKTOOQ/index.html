<html><header><meta charset="utf-8"><title>高版糖妹孖鴨王遊台灣　前男友：無情義的人已遠離我</title></header><body><h1>高版糖妹孖鴨王遊台灣　前男友：無情義的人已遠離我</h1><p><br>鴨王何浩文（Dominic）兩年前同糖妹分手之後，近日就有讀者爆相爆片，影到佢帶埋新歡「高版糖妹」唐紫瓊（Candy）在台灣撐枱腳，雖然Dominic否認戀情，但係都算係開心事喇。不過有人歡喜就有人愁，講緊邊個？咪就係「高版糖妹」嘅前男友囉。<br> <br>「高版糖妹」嘅前男友叫Daren，係個Model，而昨日佢喺IG就貼咗張同一班朋友飲嘢嘅相，佢仲話：「放心 我真係無事，Thank you buddies，過嚟搵我啦。」唔通係班朋友知佢唔開心，所以去陪佢？過咗一陣，佢就貼咗另一張相，仲話：「其實沒甚麼不好，有情有義的人繼續在我身邊，無情無義的人已經遠遠離我，證明我的氣場還是吸引正派的人。」睇完「高版糖妹」同Dominic嘅同遊台灣新聞，又講啲咁嘅嘢，真係好難唔令人聯想埋一齊。<br><br>Daren喺IG就已經刪晒同「高版糖妹」嘅合照，但仲google到，可以睇到佢哋最後一張合照係喺9月影，仲好sweet添。<br><br>另外，Daren之前係同糖妹(真嗰個)拍過微電影，世事真係好多巧合。<br></p></body></html>