<html><header><meta charset="utf-8"><title>陸永索妻戶口誤入賊贓被凍結　警察搵上門</title></header><body><h1>陸永索妻戶口誤入賊贓被凍結　警察搵上門</h1><p><br>農夫最近同鄭裕玲拍旅遊節目，大受好評，而當中農夫成員陸永屋企就發生咗啲事，陸永老婆Reina最近俾銀行凍結咗個戶口，昨日Reina喺facebook話：「三個月前，話說A君欠我$11000, 喺佢銀行轉帳完俾我後兩日，我銀行儲蓄同信用卡戶口被凍結左。問咗銀行好耐，答覆只係簡單一句『因為行政理由所以你戶口被凍結』。勁無奈。」<br><br>「前幾個星期，有個警察上門搵我，叫我落一份證人口供。原來A君啲錢有問題，有人俾咗支張票佢入，佢入完票過數還錢俾我，而張支票係一張報失咗嘅賊贓，所以我戶口被銀行凍結咗。真係唔怕一萬，最怕『$11000』！」<br><br>咁禍不單行Reina都仲可以拎「最怕『$11000』」嚟講笑，係咪近得老公陸永多，所以講笑都叻啲呢？<br><br></p></body></html>