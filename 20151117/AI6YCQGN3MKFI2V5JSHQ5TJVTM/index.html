<html><header><meta charset="utf-8"><title>Ella湊B發帖訴苦：真的太疲倦了</title></header><body><h1>Ella湊B發帖訴苦：真的太疲倦了</h1><p><br>現年36歲嘅官恩娜（Ella）今年2月秘嫁細自己3年嘅法籍醫生Domingo，今年10個月喺港島區某醫院剖腹生6.7磅混血男B，囝囝改名為Gabriel-Antonio Maurellet，Ella目前專心湊B，餵哺母乳。<br><br>Ella昨日忽然喺Instagram留言：「可能真的太疲倦了...今天突然覺得自己有點脆弱有一種無力感...發訴苦post不是我的習慣...但人總有脆弱的時候...只要懂得面對...難關總會過去！好彩老公錫晒我。」<br><br>唔少媽咪級嘅網民亦向Ella分享過來人嘅經驗，有網民寫道：「有情緒好正常，頭三個我喊左n次，不要怕，正如你所說。」另一網民留言：「我生第一個時，都好攰，餵人奶時，好擔心BB唔飽，叫自己唔好攬晒上身，其他事情，交其他人幫忙啊！」亦有網民同Ella講：「生完bb係會咁，有時心情低落，覺得自己好似好多嘢做得未夠好。但係要加油啊！因為bb好需要媽媽，抱住佢睇住佢嘅表情就心都甜晒，幾倦都唔記得。捱多陣，等BB大啲戒埋夜奶就冇咁辛苦。」<br></p></body></html>