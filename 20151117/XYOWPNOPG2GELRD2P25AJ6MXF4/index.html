<html><header><meta charset="utf-8"><title>【食咗先講】卡樂B新焦糖燉蛋薯片　雪凍食蛋味仲濃</title></header><body><h1>【食咗先講】卡樂B新焦糖燉蛋薯片　雪凍食蛋味仲濃</h1><p>真係估你唔到！繼韓風味濃嘅「蜂蜜牛油味」及「新加坡香辣螃蟹味」後，卡樂B今次就衝出亞洲，新推出咗法國焦糖燉Crème Brûlée焦糖燉蛋味。薯片個樣及質地，都同平時食嘅原味卡樂B冇分別，得意在食落係甜甜地，但唔算太甜，而且完全零鹹味，嗒嗒吓有股勁濃嘅奶及蛋味浸出嚟，有七成似食緊Crème Brûlée。如果放入雪櫃雪5分鐘，微微凍，蛋味仲濃。<br><br>呢款冬日限定版喺包裝上都加咗心思，加咗四款窩心message，包括With Love、Happy Holidays、Keep Calm &amp; Eat Crispy Chips及一款「留白」，想寫咩上去都得。咦，用嚟同老友講生日快樂或者……同鍾意食甜品嘅女友講句I Love U 都唔錯噃！<br><br>記者︰黃依情<br>攝影︰楊錦文 </p></body></html>