<html><header><meta charset="utf-8"><title>【馮仁昭四圍超】狄易達坐車預習澳門賽道</title></header><body><h1>【馮仁昭四圍超】<br>狄易達坐車預習澳門賽道</h1><p>狄易達喺嚟緊嘅周末要去澳門參加慈善賽車比賽，噚日佢去新城受訪時話自己本身未揸過澳門賽道，日前去當地開工時，順道叫朋友車佢行一轉，佢話：「我之前喺珠海賽過車，嗰度賽道有緩衝區，而澳門一炒就撞埋欄，有一定危險，女友都有擔心，不過佢就好想參與，因為佢都鍾意揸快車。」達仔指林寶堅尼係自己嘅夢想跑車。<br>撰文：馮仁昭</p></body></html>