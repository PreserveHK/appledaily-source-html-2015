<html><header><meta charset="utf-8"><title>村姑大娛塘：山田優大花筒報復小栗旬</title></header><body><h1>村姑大娛塘：山田優大花筒報復小栗旬</h1><p>日本男星小栗旬喺圈中出晒名爛滾，近排又話佢對劇集《無間雙龍》嘅拍檔廣末涼子嗒糖，喺家中做湊仔婆嘅山田優當然不爽，咁佢有乜方法對付老公呢？就係狂使老公錢，報仇咁報！<br>據今期日本周刊《女性自身》爆料，話小栗旬呢排成日同一眾男拍檔狂呻，話佢老婆狂買名牌衫同手袋，仲越買越多，當然全部係小栗旬畀錢！<br>去年山田優喺時裝雜誌上大騷私伙，當中包括數十萬港幣嘅皮草、近十萬港幣嘅手提包等。小栗旬仲同朋友話返親屋企都見到多幾件名牌，仲話老婆下令有好多女星都唔可以同佢再合作。反觀另一對圈中夫妻水嶋Hiro同絢香，日前就攬住兩隻愛犬合照慶祝結婚六周年。<br>撰文：李村姑</p></body></html>