<html><header><meta charset="utf-8"><title>中環在線：恒生水哥跑晒六大馬拉松 - 李華華</title></header><body><h1>中環在線：恒生水哥<br>跑晒六大馬拉松 - 李華華</h1><p>東京馬拉松在大年初四（22日）喺恐襲陰霾下順利舉行，來自香港嘅長跑達人──恒生銀行（011）公關阿頭張樹槐（Walter），亦喺呢個場地完成佢人生馬拉松嘅六大滿貫！<br>六大馬拉松包括東京、倫敦、波士頓、紐約、芝加哥同埋柏林賽事，水哥跑埋東京就跑晒咁多個地方。華華問佢，完成六大馬心情如何？水哥就話，當然非常開心，但因周日完成賽事，翌日清晨五點就要搭早機回港，趕返辦公室，預備恒生當日下午公佈業績事宜，公事繁忙，所以無暇慶祝。<br>水哥喺二○○二年（四十歲）先至起跑，十三年間，完成咗四十九項全馬賽事（連同東京馬拉松），累計跑程達二千八百公里。<br>人生係跑唔完嘅賽道，佢已經計劃四月去巴黎，跑自己第五十個全馬。</p></body></html>