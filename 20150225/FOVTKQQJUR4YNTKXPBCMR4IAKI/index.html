<html><header><meta charset="utf-8"><title>體壇拾趣：艾朗素畀like報平安</title></header><body><h1>體壇拾趣：<br>艾朗素畀like報平安</h1><p>新加盟麥拿侖車隊嘅艾朗素，禮拜日喺西班牙巴塞隆拿進行季前試車時炒車，搞到要入醫院，佢日前就喺社交網站同粉絲報平安（圖）。消息指呢位西班牙車手炒車時撞親個頭導致腦震盪，要喺深切治療病房接受觀察，好彩冇乜事；麥拿侖前日亦發聲明話佢正喺康復階段，亦有同家人、朋友同埋醫護人員傾偈。至於艾朗素亦喺instagram上載咗張相證明自己冇事，見佢坐喺張病床度，個樣相當精神之餘，仲豎起左手拇指話自己冇問題㖭。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>