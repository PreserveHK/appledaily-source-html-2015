<html><header><meta charset="utf-8"><title>撻着大隻仔　緋聞車輪轉吳若希認Dry：擁抱好正常</title></header><body><h1>撻着大隻仔　緋聞車輪轉<br>吳若希認Dry：擁抱好正常</h1><p>憑洗腦歌《越難越愛》唱紅的吳若希（Jinny），緋聞停不了的她又有新仔登場，對方就是二十八歲的港男大隻仔溫家偉，日前兩人在旺角被影到當街親熱，當時吳若希購物後行去攞車，沿途不停發短訊，原來溫家偉早在她的Benz新車旁等候，溫家偉無視同行的男友人，對吳若希又攬又撥弄頭髮，表現親暱。</p><p>被叫Jinny BB</p><p>現年二十二歲的吳若希出道僅四年，緋聞男友多達十幾人如走馬燈老嫩通殺，今年才過了兩個月，已經出現了四位緋聞男友，上月傳暗交五十七歲股壇狙擊手王弼燮及跟鄭俊弘放狗，日前就傳翻撻大孖周志文，想不到幾日後輪到大隻仔出場。有指兩人合作拍劇集擦出愛火花，溫家偉自掏腰包買了兩隻吳若希CD貼微博力撐，又叫留言稱呼對方做「Jinny BB」。昨日記者致電吳若希問是否跟溫家偉拍拖？她說：「冇乜回應，一直都係好好朋友。」<br></p><p>聞姣精無奈</p><p>對於被影到又攬又摸頭髮，吳若希解釋：「鬼仔性格嚟㗎佢係，冇特別，因為我去攞車，咁啱佢喺附近，我哋順便say個hi。」溫家偉特登在街頭等只為了打招呼？她以笑遮掩說：「哈哈，總之朋友say個hi，因為溫家偉根本係鬼仔嚟，喺佢哋社交禮儀擁抱好正常。」有否察覺溫家偉追求？她說：「我相信呢個新聞都係……哎吔，唔講得咁多，等我諗吓點答，因為新劇就嚟出街，我相信呢個都係宣傳，冇乜嘢。」<br>是否鍾意溫家偉這類型大隻仔？她說：「唔答啦。」她強調現在沒拍拖：「好dry，轉天氣呀，皮膚敏感呀會，皮膚乾燥好易敏感。」怕唔怕被封姣精影響形象？她無奈說：「有得怕咩，唔答啦！」<br>採訪：皓騫</p></body></html>