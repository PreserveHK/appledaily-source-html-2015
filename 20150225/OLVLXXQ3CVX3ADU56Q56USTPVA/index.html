<html><header><meta charset="utf-8"><title>袁嘉敏脫出錢途彭浩翔蕭定一　爭搵港女星露點</title></header><body><h1>袁嘉敏脫出錢途<br>彭浩翔蕭定一　爭搵港女星露點</h1><p>繼王晶的《鴨王》以袁嘉敏的兩點作招徠，以小博大有錢賺，英皇的《雛妓》，也說服蔡卓妍（阿Sa）大膽演出，昨日林芊妤（Coffee）也露口風獲邀拍三級片，至於彭浩翔亦加入戰圈，拍攝三級片《同班同學》，更密斟一位知名女星全裸上陣。而蕭定一眼見袁嘉敏有賣點，計劃再請她裸露演出。</p><p>知名女星拍三級片已不是甚麼禁忌，英皇影壇一姐蔡卓妍最近亦在新片《雛妓》有背部全裸和露股側演出，影片在香港未上映已獲得大阪國際電影節垂青，入圍角逐獎項，可謂性感有價。而早前港姐袁嘉敏也是一脫成名，於王晶投資的電影《鴨王》兩點盡露，因票房不錯，連帶其人氣也急升。蕭定一計劃下半年將開拍的三級電影，已打算邀袁嘉敏做女主角，證明女星想出位，拍三級片是一條最佳捷徑。</p><p>余文樂古天樂參演</p><p>王晶早前以三百萬元的低成本開拍《鴨王》，不但成功捧紅袁嘉敏，更賺最少五百萬港元，可說是本小利大。當王晶突襲成功後，其他電影公司開始認同這類電影雖然沒有內地市場，但因為投資成本不高，而且海外有一定市場，埋單計數還是有利可圖，所以又掀起開拍三級片熱潮。今年五月，太陽娛樂與古天樂的天下一公司齊撐彭浩翔開拍情色三級片《同班同學》，該片成本約八百萬港元，而彭導已在圈中物色有知名度的女星做女主角，並全裸演出。<br>由陸以心執導、彭浩翔監製的《同班同學》是以三位問題少女因無心向學，後來淪為援交少女的故事，三女在戲中有共同出浴鏡頭，所以必須全裸上陣，彭浩翔表示：「我哋除咗公開招募新人，其實我私底下已經同一啲女演員傾演出呢部戲嘅事，初步反應唔錯，但因為有好大膽全裸鏡頭，會比較敏感，等適當時候我會話畀大家知，有乜演員參加演出。」電影中亦會有一些嫖客角色，彭浩翔表示有意邀請余文樂和古天樂客串，他說：「戲入面都有好多角色，到時睇邊啲明星朋友得閒，都想搵佢哋嚟客串吓。」</p><p>賣海外版權有得賺</p><p>至於蕭定一的一元製作公司，同樣看好找有知名度女星拍三級片裸露演出會有利可圖，他昨日表示：「下半年公司想拍一部大膽嘅三級片，女主角想搵番袁嘉敏，但拍乜故事就要先保密，等籌備好會同大家講，不過我覺得《鴨王》收錢，同佢好有關係，如果拍情色三級片，同可以搵到出名女星演出，我相信對票房更加有利。如果本身部戲製作有質素，其實唔難說服有名氣女星演出，雖然三級片冇海外市場，但呢類片種喺歐洲同美國都會有一定觀眾，版權費都賣得唔錯。」<br>而《鴨王》成功，問王晶會否再拍續集？他昨接受電話訪問說：「暫時唔會住，因為今年仲有其他片種等住要拍，都冇時間搞，嚟緊我會先搞《十二金剛》。」<br>採訪：鍾國仁</p></body></html>