<html><header><meta charset="utf-8"><title>體壇拾趣：體藝神奇笠射入四強</title></header><body><h1>體壇拾趣：<br>體藝神奇笠射入四強</h1><p>踢波唔多唔少都講運氣，賽馬會體藝中學噚日出戰全港學界精英足球賽八強，就有幸運之神眷顧喇！雖然坐擁兩個港青主力，但呢支沙西區亞軍對住天主教伍華中學攻極都唔入，好彩臨完場有右閘吳易燊（左）扮演救星，喺邊線遠射笠死對方門將，以1:0小勝入四強。阿燊賽後都搞笑解畫，話原本係想大腳傳畀隊友喎。體藝下周三會同衞冕嘅拔萃男書院爭入決賽，後者噚日以4:0大炒港青基信書院；而同樣贏波嘅喇沙書院同英華書院，就會合演另一場四強戰。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>