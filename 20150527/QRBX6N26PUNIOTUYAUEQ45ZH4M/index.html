<html><header><meta charset="utf-8"><title>創辦人：都唔係打老人家</title></header><body><h1>創辦人：都唔係打老人家</h1><p>【本報訊】劍橋護老院被報道有員工脫光長者衣服露天等洗澡後，即炒一名負責為長者洗澡的員工，被指是找替死鬼。創辦人陸艾齡接受查詢時辯稱，「佢唔值得炒咩唔通？都唔算係『祭旗』，佢真係罪魁禍首」。她認為不應被釘牌，因今次事件嚴重性較低，「都唔係打個老人家」。<br>陸艾齡指，被解僱的員工負責為長者洗澡；其他員工只是協助他，「唔係其他人冇事，而係罪過冇咁大」。她稱昨透過電話向該員工了解，「佢自己都解釋唔到，唔係唔知，係心知肚明，總之佢就冇得原諒」。<br></p><p>解僱員工被轟找替死鬼
</p><p>對於社署指不排除會吊銷該院舍牌照，陸反駁指以往有安老院發生打長者事件，今次事件嚴重性較低，「冇理由，犯事唔係我哋個院，係佢本人。如果我哋教佢咁做，係我哋唔啱」。據悉，該護老院收費約1萬多元，較市價便宜約四成。<br>防止虐待長者協會助理總幹事林文超狠批，劍橋解僱員工只找替死鬼，「唔只一個員工幫手沖澡」。<br>■記者陳凱迎、陳沛冰</p><p>創辦人陸艾齡回應</p><p>「就算嗰個係我個仔（指被炒員工），我生佢出嚟，有時佢有呢啲行為（我）都匪夷所思，公司唔係冇教你，佢自己都解釋唔到。」<br><br>「我覺得冇咁嘅可能（被吊銷牌照），都試過好多Case，都有（院舍）試過笠屎片落個老人家塊面，我哋都唔係打個老人家，犯事唔係我哋個院，係佢本人。」<br>資料來源：陸艾齡電話訪問</p></body></html>