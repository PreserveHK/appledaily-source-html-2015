<html><header><meta charset="utf-8"><title>Ruby甩周永恒：佢話我冇用</title></header><body><h1>Ruby甩周永恒：佢話我冇用</h1><p>周永恒（Roy）早前在facebook求與前妻趙頌茹復合，原來他與「小三」𡃁模劉依靜（Ruby）的婚外情終玩完，Ruby昨在電話承認：「分手個幾月，原因係生活處理手法唔同，加上有嘢磨合唔到，鬧交講嘢傷害我，話我冇用，令我有陰影。」有指Ruby負責兩人生活費，前後花掉20萬，她說：「件事發生一年，佢冇乜收入，自己不停支出，但唔係20萬都用喺佢身上。佢問過幾次借錢都有還，總數6位數，仲有5位數喺佢度，唔追啦，我連錢都唔要，唔想再聯絡。」</p><p>患驚恐症兼停經</p><p>Roy曾涉向老婆趙頌茹家暴，Ruby說：「佢冇對我郁手，佢知界線喺邊。」有否後悔一齊？她說：「我後悔冇好好處理，可能上天安排歷練，想我喺感情上學識say no。」Ruby並爆曾患驚恐症，幾個月沒來經。對於孭上小三罪名，她說：「我冇做乜嘢介入破壞佢哋關係，我唔識拒絕佢，佢當時追我，佢屋企發生唔開心事，覺得我會明白。」可覺對方是人渣？Ruby說：「我憤怒起上嚟覺得佢係衰人。」<br>至於Roy則在電話說：「冇回應，只想做好音樂，搵番自己理想。」<br>採訪：皓騫</p></body></html>