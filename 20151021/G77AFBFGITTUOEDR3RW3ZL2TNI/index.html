<html><header><meta charset="utf-8"><title>捧餐清潔派傳單梁奕倫轉行做侍應</title></header><body><h1>捧餐清潔派傳單<br>梁奕倫轉行做侍應</h1><p>現年43歲的梁梓禧（Roland，前名梁奕倫）之前於now102觀星台，分別與茜利妹、梁榮忠主持兩個不同節目，不過觀星台上月「摺埋」，只播外購劇，Roland隨即在網上公開求職，並呼籲各老闆可以跟他聯絡。</p><p>驚倒瀉熱飲落客身</p><p>Roland表示：「有日我喺屋企突然間喺度諗，如果自己唔做娛樂圈呢行，可唔可以做其他嘢呢？又可以做乜嘢？結果我就決定坐言起行，走出去試，搵唔同嘅工去做，每份做一個月。」<br>日前Roland分別於銅鑼灣一間泰國餐廳及武術健身中心返工，午飯時段他在餐廳做侍應，捧餐至清潔一腳踢，午市後再轉到武術健身中心開工，職責是企街派傳單。Roland說：「呢間公司係請我做見習男公關，因為佢哋同時有兩個業務，一個係餐廳，一個係武術健身中心，為咗了解公司多啲，所以我要接觸呢兩個崗位。」<br>首次做服務性行業，Roland承認緊張，有剛入行做DJ感覺。問他開工時可感尷尬？他說沒有，反而擔心自己做錯：「我怕記錯嘢，例如有啲客凍檸茶少甜，多奶同少奶，開工前練習咗10分鐘左右，我一早叫老闆唔好叫我收錢，同唔好叫我攞熱飲，因為怕會倒瀉整到客人。」<br>入行23年，Roland由電台DJ到主持電視節目，他坦言都會面對中年危機，但現在想法有變：「呢個測試對自己都好大得着，因為我證明咗只要肯做就得，雖然成日聽到市道唔好，但香港仲係機會處處，只要臉皮厚番少少。」<br>採訪：馬建華<br>攝影：陳慧安</p></body></html>