<html><header><meta charset="utf-8"><title>隔牆有耳：英媒人權短片現七警 - 李八方</title></header><body><h1>隔牆有耳：英媒人權短片現七警 - 李八方</h1><p>為咗吸引中國政府喺英國投資，英皇室同英政府勞師動眾歡迎習近平，不過英國民間就唔係個個卑躬屈膝。好似英國《電訊報》（The Telegraph）咁，噚日就出咗條題為「China's human rights record - in 60 seconds」（60秒睇晒中國人權紀錄）嘅短片，擺明挑機。<br>短片中，除咗人所共知嘅六四屠城、血腥鎮壓西藏人民之外，居然仲加入埋上年香港佔中運動警方施放催淚彈、曾健超在暗角疑被七警毒打畫面。報道話，適逢習總抵達英國，《電訊報》檢視咗中國違反人權嘅紀錄，包括拘禁艾未未同鎮壓香港近期示威等等。呢度有片睇： http://www.telegraph.co.uk/news/worldnews/asia/china/11940577/Chinas-human-rights-record-in-60-seconds.html </p></body></html>