<html><header><meta charset="utf-8"><title>【寒流襲港】兩大人氣海鮮火鍋　食完暖笠笠</title></header><body><h1>【寒流襲港】兩大人氣海鮮火鍋　食完暖笠笠</h1><p>寒流又來了！近日有機會出現入冬以來最凍溫度，冷得我騰騰震，最好和朋友家人大吃一頓，任食火鍋是不錯的選擇。飲食籽為你精選兩間以海鮮主打的人氣火鍋店，讓你渡過嚴冬。</p><p>倫哥私房菜是人氣火鍋店，在佐敦起家，訂枱至少等一個月，最近在觀塘、佐敦再開分店。限時三小時，包雞腳、荷蘭豆等小食及非酒精飲品任飲。食法和一般任食火鍋有別，不設餐牌，先來雞煲，分有不同辣度，記者叫上「BB辣」，味道濃郁，雞肉頗嫩滑，吃完雞後便會換上另一蟹鍋用來打邊爐，並送上一個像用刺身盤盛載的海鮮拼盤，有貴妃蚌、蜆、蝦、鮑魚、聖子、龍躉、帶子及魚片，還兩人備有一碟肥牛，其中除貴妃蚌、鮑魚、帶子及肥牛外，可免費添加，另有其他免費配料，如蔬菜籃、餃子、魚皮餃、菇類等等。蟹鍋內是肉蟹，蟹膏雖少，但啖啖甜肉，海鮮頗鮮，價錢約$250，可任食三小時，性價比頗高，若是海鮮粉絲值得一試。倫哥私房菜，佐敦佐敦道28-28A號佐敦廣場2樓，每位$248<br></p><p>鍋心粥底火鍋，最近流行粥底火鍋套餐，以位於渡船角的聚滿坊最爆場。其實大圍都有粥底火鍋店，雖然並非飲食，以人頭套餐計算，但套餐內有八款海鮮，以膏蟹質素最佳，黃膏滿瀉，另有五款自選配料，如花膠筒及黑毛豬等，自由度大。 粥底以豬筒骨鮮製，放入日本珍珠米熬粥，吃至最後，會在粥水加上米渣，煮成一碗海鮮粥，特別鮮味。套餐已包加一服務費，雖然不包飲品，但每位$200元有找，總算抵食。<br><br>鍋心粥底火鍋，大圍積存街14號地下，每位$198<br></p><p>記者、攝影：何嘉茵</p></body></html>