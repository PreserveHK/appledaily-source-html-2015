<html><header><meta charset="utf-8"><title>女神tea time：五龍電動車有奇蹟 - Fifi</title></header><body><h1>女神tea time：五龍電動車有奇蹟 - Fifi</h1><p>超人李嘉誠喺內地出席活動時演講，話「我們一定要是奇蹟的成就者」。即係咁，超人白手興家建立長和系王國不在話下，近日透過旗下維港投資入股嘅初創企業，有唔少都有驚人成績，facebook咪就係其中一間！最近就有穿戴裝置企業MisFit，被Fossil收購呢單刁。所以李嘉誠話自己係「奇蹟的成就者」一定冇吹大到，眼光準到令人佩服嘅地步。<br>至於，五龍電動車（729）亦可能係另一個奇蹟。李嘉誠8月時斥資3.42億元，每股作價0.46元增持五龍電動車，持股之後超過5%須予披露水平。據港交所（388）披露易，至8月14日持14.6億股。要知以李嘉誠嘅地位，點會咁公開去幫一間上市公司站台？由此可見五龍電動車絕非池中物。<br>公司昨日中午公佈，向中信股份（267）配10億股，配股價0.465元；另再以每股0.5元，行使換股債券，兌換近10億新股，令持股量則由原來的29.91%增至38.2%。聯同其他一致人士，成為佔權五龍共38.2%的大股東。<br>李嘉誠無寶不落，加埋中信，你又唔通會信，五龍股價會長期維持喺呢兩位咁有份量嘅股東入手價就止步？股權轉手，相信未來陸續會有動作，家陣係吸納良機。<br><br>Fifi<br> http://www.facebook.com/lovefrystock <br>本欄逢周二、四刊出</p></body></html>