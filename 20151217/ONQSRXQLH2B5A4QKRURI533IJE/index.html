<html><header><meta charset="utf-8"><title>謝安琪：對軒仔有信心</title></header><body><h1>謝安琪：對軒仔有信心</h1><p>謝安琪（Kay）、任賢齊昨日在尖沙嘴出席慈善活動發佈會，兩人踩單車出場。Kay透露聖誕節會在家做煮女：「我媽咪聖誕節生日，佢（老公張繼聰）爸爸就冬至生日，我哋會提早慶祝。」對於張敬軒被陳淨心舉報撐佔中，Kay說：「唔回應，一個人講說話連累到好多不必要嘅麻煩，我對軒仔嘅工作同處事好有信心。」Kay不回應自己亦被舉報的問題，強調仍有內地工作洽談中。黃耀明就指事件是白色恐怖，她說：「每個人做好自己本份，我唔會特別驚弓之鳥。」<br>此外，小齊表示會與家人到日本滑雪過聖誕，而對於黃家強與特首梁振英合照惹起很大迴響，他說：「佢係表演者嘅禮貌，唔通快啲走、踢人落台咩！」<br>採訪：盧妹<br>攝影：陳慧安</p></body></html>