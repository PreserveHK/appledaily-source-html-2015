<html><header><meta charset="utf-8"><title>火辣戰果：車仔終開齋曼城三連勝 - 青蛙仔</title></header><body><h1>火辣戰果：<br>車仔終開齋曼城三連勝 - 青蛙仔</h1><p>柏度洛迪古斯周日在英超處子戰即貢獻一入球一助攻，助下半場有隊長泰利領紅出場的車路士，作客險勝西布朗3:2，終於打開今季聯賽勝門。<br></p><p>柏度「地標」入波　泰利領紅
</p><p>車仔頭兩場僅得一分，故領隊摩連奴變陣，讓新兵柏度踢右翼，夥拍韋利安、夏薩特及迪亞高哥斯達攻堅，又以葛特蘇馬代加利卡希爾與泰利合作扼守中路；柏度踢正選的消息一出，車仔即時起票，由讓半/一轉至讓一球。西布朗14分鐘有機會先開紀錄，但占士摩利臣的12碼射中間，被泰拔高圖爾斯用腳救出。車仔大難不死隨即於20分鐘開紀錄。柏度由右路切入，接應夏薩特妙傳後射入。<br>戰至30分鐘，柏度半傳半射，由哥斯達門前補一腳入網。摩利臣在36分鐘為西布朗追成1:2，但戰至43分鐘，艾斯派古達又入一球，半場車仔領先3:1。<br>換邊後戰至55分鐘，泰利因拉跌單刀的荷西朗頓領紅牌，西布朗把握多踢一人優勢，於59分鐘由摩利臣追成2:3。但西布朗再未能增添入球，結果車仔贏3:2而錄得今季首勝。<br>同日，首兩場聯賽均贏對手3:0的曼城訪愛華頓，大部份時間由他們控制戰局，並頻頻在兩翼及中路進攻拖肥糖，上半場就九射五中，可是阿古路、史達寧及耶耶托尼等先後失機會。去到60分鐘，高拉洛夫後上接應史達寧妙傳後窄位射入，加上拿斯尼的入球，最終曼城小勝2:0。賽後他們三戰全勝得九分，比同是三戰得七分的李斯特城及曼聯多兩分，繼續排在榜首。至於另一場比賽，屈福特主場與修咸頓踢成0:0。文：青蛙仔</p></body></html>