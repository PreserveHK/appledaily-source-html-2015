<html><header><meta charset="utf-8"><title>睇吓鮮：民企藏違約炸彈 - C+B</title></header><body><h1>睇吓鮮：民企藏違約炸彈 - C+B</h1><p>環球股市資金逆轉，新興市場股滙債齊跌，市場擔心金融危機重來。 如果將金融市場比喻為充氣浮床，目前市況就好似洩了氣浮床一樣，無法䇛得起。<br>新興市場上個星期上演資金大逃亡，新興市場增長夢爆破。有報告指上星期起碼有17隻新興國貨幣跌3%，新興市場股市過去一周亦錄得60億美元資金撤走，創下五星期規模最大。而新興貨幣貶值下，主權債或企業債成本抽升，違約風險遞增。Markit數據顯示，截至上周四，新興市場債息息差擴闊363點子，上周決定讓貨幣恢復自由浮動滙率嘅哈薩克同巴西，債息曾跌升超過20點子。<br>2008年金融海嘯後環球央行推出量寬措施，投資者趁低息在美、日、歐借平錢，然後藉買新興國主權債或直接投資當地企業，造就大量資金湧入新興市場。如今資金撤出， 有市場解讀為美國步入加息周期，美元轉強，推冧新興市場。但問題核心不只是量寬問題，而是全球第二大經濟體中國下滑，同時大宗商品超級上升周期完結，需求下滑。<br>值得留意的是，人民幣暴力貶值，揭示中國有貨幣錯配問題，國家債務以美元等外幣計價，而收入卻用人仔計價，埋下內地民間企業違約嘅計時炸彈。<br><br>C+B<br>本欄逢周一刊出</p></body></html>