<html><header><meta charset="utf-8"><title>克勤讚人妻Kelly大解放</title></header><body><h1>克勤讚人妻Kelly大解放</h1><p>陳慧琳（Kelly）「Let's celebrate世界巡迴演唱會2015」前晚舉行第4場，回復單身的何超蓮找來好友JW結伴前去欣賞。除了一連幾日駐場嘉賓張家輝外，Kelly前晚還邀請了李克勤上台助興，合唱《愛一個人》，克勤在台上大讚Kelly：「我哋識好耐，合作都好多，但係真係冇諗到原來結咗婚做演唱會真係唔同喎！再靚咗好多！」<br>克勤又搞笑說：「你咁deep嗰套衫，邊個整㗎？我冇亂望㗎，唔信你問吓陳慧嫻，我坐佢隔籬，不過，我想問套衫邊個整？我諗住返去整套畀我老婆着。我哋結咗婚好耐啦，都需要有啲刺激，原來結咗婚可以着呢啲喎。」另外，當全場大合唱《誰願放手》時，螢光幕拍到陳慧嫻一齊唱，Kelly表示：「唔怪之得啦，今晚大合唱特別好聽！原來有慧嫻喺度幫手唱。」<br>而昨晚第5場，Kelly就帶了兩個兒子上台做嘉賓，3歲的細仔小龍包當年被指像鄭則士，而今次看就像林雪和白只的混合版，非常可愛！<br>撰文：非非</p></body></html>