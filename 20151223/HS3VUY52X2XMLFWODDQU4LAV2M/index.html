<html><header><meta charset="utf-8"><title>攝記變馬主　愛駒機會大披露！</title></header><body><h1>攝記變馬主　愛駒機會大披露！</h1><p>剛剛禮拜日十場賽事，綽號雷神嘅莫雷拉贏咗五場，認真犀利。嚟緊禮拜三夜馬，第六場四班1200米，雷神有隻新座騎「段段有」，估計係熱門身份，馬主馬栢鴻嘅陽光鋁業，係香港鋁材最大供應商，佢承認唔係雷神特別睇中佢隻馬，而係佢主動搵雷神騎。<br>馬栢鴻：「我哋想搵個好啲嘅騎師試一試囉！」<br>記者：「即係你哋馬主建議？」<br>馬栢鴻：「係呀係呀！」<br>「段段有」其實係一匹團體馬，除咗馬栢鴻，另一位馬主蔡茂騰，喺馬場資歷好深，幾乎所有嘅賽馬攝記都同佢相熟。點解嘅？原來蔡仔之前係行家，喺本報做過賽馬攝記，之後轉行從商，從事舖位經紀等生意發迹，並以另一個身份即係馬主重踏馬圈。<br>不過蔡仔就謙稱自己嘅成就遠冇馬栢鴻咁成功，唔肯接受訪問。<br>講番「段段有」，有雷神騎買唔買得過呀？<br>馬栢鴻：「今次我諗機會都幾高啊！」<br>點解咁有信心呢？<br>馬栢鴻：「主要（之前）兩場輸檔位唔係咁好，第一場馬就嫩啲，第二場都跑得幾好啦已經，都有啲進步囉！」<br>睇番「段段有」今次抽個3檔靚位，唔怪得佢胸有成竹啦！ </p></body></html>