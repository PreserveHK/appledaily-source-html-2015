<html><header><meta charset="utf-8"><title>Suki聖誕收3000萬豪宅</title></header><body><h1>Suki聖誕收3000萬豪宅</h1><p>美國加息，樓市吹淡風，不過有人為𠱁老婆，仍無懼入市，所講的正是徐淑敏（Suki）老公黃浩（Kenny），月初他一擲3,000萬，購入貝沙灣豪宅，預早送老婆一份聖誕大禮。<br>根據土地註冊處資料顯示，黃浩買給老婆的豪宅，位於貝沙灣1期8座一個高層單位，屬三房兩廳格局，露台可望全海景，而資料上列明該豪宅買家只有徐淑敏一人名字，可見黃浩錫老婆錫到燶！記者致電徐淑敏，她難掩喜悅說：「真係要多謝Kenny！」問她會否親自為豪宅設計室內裝修，她就表示：「其實層樓我都未見過，因為仲租緊畀個舊租客，所以間屋主要用嚟投資，唔會咁快裝修住。」<br>採訪：王梓嫚</p></body></html>