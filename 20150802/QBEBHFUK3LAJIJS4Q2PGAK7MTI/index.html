<html><header><meta charset="utf-8"><title>盼港同性婚姻合法明哥考慮結婚</title></header><body><h1>盼港同性婚姻合法<br>明哥考慮結婚</h1><p>黃耀明、慢必、周一嶽和何秀蘭昨日在油麻地百老匯戲院為大愛同盟舉辦的《流離所愛》慈善首映對談分享會擔任嘉賓，當他們談及同性婚姻的權利，台上的何秀蘭向明哥暗示如果結婚要請她飲喜酒，不過明哥無反應。明哥在會上提到同性婚姻合法化時，他多次強調如果香港通過同性婚姻合法化會認真考慮結婚，他說：「到時有伴侶嘅話，人生無常，你有伴侶未必配合到你，有嘅時候又未必有伴侶。」<br>明哥表達對香港婚姻制度的睇法時：「成日覺得異性戀點解我哋冇，喺一個平等公義社會，好多婚姻係法律上嘅安排，同戀愛、浪漫係冇直接關係，但喺生活上係要有法律上嘅保障，就算我冇準備結婚，希望相信婚姻嘅人會有呢個權利，如果香港有呢個機會我會嚴重考慮結婚，聽慢必講醫院點安排，遺產點分配，關於每個人生活上好重要嘅嘢，冇一個法律保障，我哋永遠都係二等公民，嗰樣嘢係咪叫婚姻，大家可以再討論，但係至少同志係咪可以有成家立室嘅權利。」</p><p>適當場合會「攜眷」</p><p>明哥覺得同性婚姻是基本人權，有其他國家雖然未能夠通過同性婚姻合法，但亦有民事結合。明哥表示暫時不會到外國結婚，在適當場合更會「攜眷」出席，但絕對不會是演唱會，因為不是做騷。<br>採訪、攝影：溫敏芝</p></body></html>