<html><header><meta charset="utf-8"><title>【壹週刊】冇助手替身黃宗澤拍大台劇人不如狗</title></header><body><h1>【壹週刊】冇助手替身<br>黃宗澤拍大台劇人不如狗</h1><p>幾乎肯定會步舊愛胡杏兒後塵，離大台外闖的黃宗澤，在國內一口氣連拍三劇，荷包滿瀉，終於捨得返香港，埋位拍新劇《警犬巴打》，不過就換嚟人不如狗嘅待遇。<br><br>呢日Bosco孖住黃浩然同陳秀珠在佐敦拍外景，三十多度高溫冇冷氣，又唔似內地開工有助手服侍替身試位，由頭濕到落腳的Bosco要自己揸住手提風扇降溫，之後索性除埋件褸，狂抹汗。嘩！真係成個背脊濕晒架！<br><br>拍了兩小時，終於輪到警犬出場，拍了一陣文戲，Bobby狗已經熱到伸晒脷，之後狗狗就要跳過攝影機扮撲賊，頻頻NG不過都無人敢詐佢型，但就難為同場嘅Bosco同黃浩然重複又重複，take了十多次，拍到無晒表情。為免費時失事，導演終於出絕招，搵來色澤、身形幾可亂真的毛公仔替身，工作人員將公仔拋過鏡頭，兩take已收貨。<br><br>終於搞掂收工，Bosco turbo腳走人。喺大台拍劇，人不如狗，有好路數，Bosco撇硬！<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>