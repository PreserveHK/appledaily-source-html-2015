<html><header><meta charset="utf-8"><title>張建聲肥番唔敢騷肌</title></header><body><h1>張建聲肥番唔敢騷肌</h1><p>張建聲、王宗堯、伍家謙及少女標本等昨日於愉景灣出席沙灘派對。張建聲表示最近體重回升，不敢在人前騷肌：「𠵱家已經肥番啲，短期內我都唔會再試個地獄式減肥。」男神王宗堯被問到有沒有女士約會他到沙灘嬉水，他說：「冇噃，我去啲沙灘好安全，見得最多係着西裝西褲皮鞋嘅人，問我可唔可影張相。」<br>體育王子伍家謙則指自己讀書時常到沙灘游水：「好多人以為我咁高係因為打籃球，但其實我係喺中學嗰陣，因為游水而標高。」同場的少女標本則因工作關係而四缺二，問到何以二人工作量不及另外兩位成員呢？Kabby即謂：「我哋係留守香港，佢哋去進攻日本同內地，準備向世界出發。」<br>採訪、攝影：譚倩宜</p></body></html>