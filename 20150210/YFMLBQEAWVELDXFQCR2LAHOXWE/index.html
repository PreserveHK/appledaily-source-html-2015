<html><header><meta charset="utf-8"><title>隔牆有耳：立會爆粗女係之鋒女友 - 李八方</title></header><body><h1>隔牆有耳：<br>立會爆粗女係之鋒女友 - 李八方</h1><p>上個星期六立法會政制事務委員會特別會議，有位發言少女因為爆粗鬧建制派獲唔少人爆like，片段喺網絡瘋傳。查實呢位爆粗少女係十九歲嘅學民思潮成員錢詩文、亦係黃之鋒嘅女朋友。</p><p>八方去年六月報道過，之鋒同女友去圓方拍拖睇戲，當時之鋒唔想多講想低調。而喺噚日，錢詩文唔怕公開身份嘞，佢噚日接受《壹錘定音》訪問，透露同之鋒因學民而相識，至今拍拖一年，大爆之鋒即使手腳唔協調，為博紅顏一笑，都努力跳舞，成為佢最sweet嘅回憶，最欣賞之鋒正直又善良。佢話自己以前唔講粗口，直至見到社會好多令佢憤怒嘅事，例如警察暗角打人、吳亮星強行通過東北發展撥款等。佢透露出席立法會前用咗一晚都寫唔到滿意嘅發言稿，決定講真心話，鬧建制派「真係X街都不足以形容」。</p></body></html>