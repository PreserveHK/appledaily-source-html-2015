<html><header><meta charset="utf-8"><title>按證：樓市燶味增　需要時出招</title></header><body><h1>按證：樓市燶味增　<br>需要時出招</h1><p>【本報訊】繼金管局總裁陳德霖發預警，指樓市若持續熾熱會有空間出招後，按揭證券公司總裁李令翔接受訪問時，亦發出強硬訊號，表示兩年前上任已講過樓市風險高，聞到「燶味」，「𠵱家風險前景仲高啲」，被問及會否再收緊甚或暫停按保計劃（MIP），他重申若有需要，「唔會抹煞任何可能性」，但強調此言論，「唔代表我跟住要做嘢或需要做嘢」，此乃該公司一貫審慎把關的取態。<br>年初他接受報章訪問時，曾指樓價已接近頂峯，樓市或緩步調整，最近差餉物業估價署公佈，去年十二月樓價指數續升，中小物業尤甚。<br>李令翔認為，「樓價仲升係客觀事實」，其言論是指樓價已接近見頂周期；他說兩年前上任時，已提過樓市風險高，事實亦證明「我冇錯到」。</p><p>市場估或收緊按保</p><p>李令翔指當前市場形勢下，他指聯儲局下一步息率動作，只會加不會減，而本地樓宇供應量會逐漸增多，兩項因素下，樓市風險「𠵱家仲會比兩年前高啲、燶啲」。<br>有銀行業人士估計，當局若再出招，或會提高銀行壓力測試，增加業主上車難度，按證公司亦可能再收緊按保，甚或「盡啲」暫停計劃。<br>對於會否從按保修訂入手，李令翔強調，有必要做的時候會做，「唔排除任何可能性」，「對所有options（選擇）open」，過去亦試過先於金管局出招，但「會唔會做我一定唔講」，亦不代表現在要行動，該公司「幾時都密切」監察市場風險狀況。<br>前年二月底，金管局推第六輪逆周期措施，按證公司同日亦修訂按保條款，將原來價格六百萬元或以下住宅物業，敍造最高九成按揭的要求，降至只有四百萬元或以下物業才最多造九成。<br>李令翔表示，隨着近年樓價越升越高，按保九成上限降至四百萬元以下物業，很多樓已「自動脫離咗MIP範圍」，這是一個自我平衡機制。<br>前年初他剛上任，亦叫停為個別超長樓花期新盤提供按保，他說當時樓花價格，相比現樓溢價過高，風險太大根本找不到機構承保，惟現在一手樓花價，已降至貼近甚或與二手價打平，反映其實有「大戶樂於出貨」，但另外仍有散戶熱衷入市。</p></body></html>