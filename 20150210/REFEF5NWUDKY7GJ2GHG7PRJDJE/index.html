<html><header><meta charset="utf-8"><title>【壹週刊】諸葛爭簽話題女王　齊昕單拖上陣傾片約</title></header><body><h1>【壹週刊】諸葛爭簽話題女王　齊昕單拖上陣傾片約</h1><p>【壹週刊】讀法律出身嘅梁齊昕，唔做律師，反而想做明星；不過好彩讀law都幫到佢踩入娛樂圈！<br><br>讀法律喎！幾多人想讀都冇，點知齊昕偏偏嫌悶，又話冇興趣又剩，寧願發吓明星夢都唔願做大狀。不過今次傾呢套愛情片片約，法律知識就大派用場，皆因成個傾約過程都係齊昕單拖上陣，條文嗰啲自己傾掂晒！所以話法律乜乜乜，真係做邊行都必需要識。<br><br>雖然係特首女，但齊昕對於合約內容都冇乜意見，都算易話為；不過傾完第一時間就想搵個經理人，啲細節瑣碎又繁複，始終有個經理人都係方便嗰嘅。<br><br>齊昕喎…「話題女王」梗係多人爭，所以依家已經有幾間經理人公司同佢接洽緊，當中包括諸葛紫岐嘅新經理人公司，諸葛仲表示如果齊昕想發展自己嘅事業，佢都可能會簽，最緊要係「齊昕有心同自己想做」咁話。<br><br>iPhone版下載：<br> http://goo.gl/1SDaWF <br><br>Android版下載：<br> http://goo.gl/xfQS8D <br><br>壹週Plus網頁<br> http://nextplus.nextmedia.com/ </p></body></html>