<html><header><meta charset="utf-8"><title>隔牆有耳：長毛唔同鼠王芬對嘴 - 李八方</title></header><body><h1>隔牆有耳：<br>長毛唔同鼠王芬對嘴 - 李八方</h1><p>有艷福都唔享？社民連主席長毛梁國雄認真嘥料！噚日立法會資訊科技及廣播事務委員會討論亞視續牌，經民聯梁美芬席間力撐亞視有創意，長毛唔認同，梗係反駁一番，最終佢拋低一句：「我唔想喺度同你對嘴。」嘩，呢句話咁惹遐想，難怪引嚟議員兼在席嘅商務及經濟發展局局長蘇錦樑笑晒。<br>梁美芬發言時話喎，自己係亞視〈感動香港〉節目評判、又係亞視觀眾，認為係股東「唔爭氣」。<br>長毛反駁梁美芬口中大讚有創意嘅亞視，只係「不停播舊嘅創作」，只係將節目時間重新編排進行「再創作」，反以魔童王維基寸爆對方指：「王維基夠創作晒啲嘢放喺度啦，你又唔讚吓王維基嗰啲創作人員？」</p></body></html>