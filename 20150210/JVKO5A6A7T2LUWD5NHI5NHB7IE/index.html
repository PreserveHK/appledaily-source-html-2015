<html><header><meta charset="utf-8"><title>求驗客手記：大象射十二碼稱霸非洲</title></header><body><h1>求驗客手記：大象射十二碼稱霸非洲</h1><p>周日非國盃決賽，科特迪瓦（圖）同加納踢足一百二十分鐘都冇紀錄，結果大象國喺馬拉松式互射十二碼以9:8險勝封王。極刑戰過程緊張，前鋒謝雲奴都喺後備席廂隔籬擔凳仔，冇眼睇。謝雲奴喺加時下半場臨完場時被換出，所以亦冇份射十二碼。當其他後備球員好緊張咁睇隊友射唔射得入，謝雲奴就勁驚死咁拎張凳背住坐低，唔敢睇互射十二碼過程。自一九九二年之後科特迪瓦終於再贏非國盃，可惜嘅係名將杜奧巴之前五次領軍出戰都贏唔到冠軍，一退出國家隊就搞得掂。不過杜奧巴都一樣咁投入同高興，仲將佢同朋友一齊睇波嘅片放上網，到鎖定冠軍嗰一刻開心到成個跳起。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>