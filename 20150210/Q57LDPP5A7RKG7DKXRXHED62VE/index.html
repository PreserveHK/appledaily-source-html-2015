<html><header><meta charset="utf-8"><title>每日一趣：官二代生生性性 - 李可強</title></header><body><h1>每日一趣：官二代生生性性 - 李可強</h1><p>近期外媒爆咗單官二代靠關係入投行嘅新聞。投行經常聘請內地官二代或者富二代，其實唔單止內地，其他地方都係一樣，投行傾向請富二代及官二代，誘因相信都唔使筆者畫公仔畫到出牆。<br>外資投行一向對聘請官或富二代比較小心，始終普遍現例之下，投行對利益衝突嘅意識比較高，除因有明確法律條文講到明係犯法外（例如今次就係引用《美國反海外腐敗法》Foreign Corrupt Practices Act），外國就利益衝突上的監管發展亦較成熟。<br>透過官二代關係拎到着數，條路夠曲線，亦比較難證明，只要個官二代比較爭氣啲，真係做到嘢嘅，監管機構都幾難搵到位去抽秤。<br>事實上，大陸都有法例去監管，包括喺一九八四年出台嘅《關於嚴禁黨政機關和黨政於部經商、辦企業的決定》；一九九七年發佈的《關於領導幹部報告個人重大事項的若干規定》；以及二○○七年頒佈的《關於嚴格禁止利用職務上的便利謀取不正當利益的若干規定》，但呢啲法例實行時間較短，引用次數唔多，要改變多年來的習俗，中央似乎仍需要加把勁。要知道近年大鑼大鼓地打貪，由外人幫你捉鬼，唔係幾好睇之餘，之前做嘅打貪工作俾人當係政治打壓就唔好啦。<br><br>李可強</p></body></html>