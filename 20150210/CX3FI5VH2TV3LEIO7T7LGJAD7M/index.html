<html><header><meta charset="utf-8"><title>【壹週刊】藍黃絲都話撐　特首女拍戲片酬6位數</title></header><body><h1>【壹週刊】藍黃絲都話撐　特首女拍戲片酬6位數</h1><p>【壹週刊】打正「特首女」旗號闖娛圈，唔多唔少都俾返幾分「薄面」掛，所以據知今次齊昕處女下海拍電影嘅片酬都相當唔錯。<br><br>雖然係新人，但身分特殊嘅齊昕，片酬度高達6位數，「特首女」呢三個字都佔咗一半。電影公司計過條數架，新戲上映嗰時，藍絲睇住撐、黃絲邊睇邊鬧，當宣傳費都抵返晒啦！<br><br>對齊昕嚟講，酬勞同劇本都唔係最緊要，個「朵」先重要。一向是非多多嘅齊昕驚有傳媒寫得唔好，所以要求電影公司選擇性向傳媒發料，都係架，一陣處女電影搞「喎」咗，星途一片黯淡，到時咪白費心機。<br><br>你可以話佢係緊張自己前途，但《壹》仔就覺得佢似足佢老竇，唔係緊張前程，係妨礙新聞自由啊！<br><br>iPhone版下載：<br> http://goo.gl/1SDaWF <br><br>Android版下載：<br> http://goo.gl/xfQS8D <br><br>壹週Plus網頁<br> http://nextplus.nextmedia.com/ </p></body></html>