<html><header><meta charset="utf-8"><title>趣趣地：東尼輸到灰季尾掛靴</title></header><body><h1>趣趣地：<br>東尼輸到灰季尾掛靴</h1><p>最近易帥由迪尼利接手執教嘅維羅納，喺周日意甲主場0:1不敵安玻里，開季踢咗15場聯賽仲未贏到。上屆意甲神射手之一、38歲嘅東尼可能都踢到冇癮，透露話踢埋今季就會退休。東尼喺上季意甲入咗22球，但到今季受傷患困擾，到𠵱家只係得一球進賬，佢話：「我退役之前嘅最大心願，就係幫維羅納成功護級。」東尼除咗兩度成為意甲神射手，亦喺06年贏過世盃，都算無憾。</p></body></html>