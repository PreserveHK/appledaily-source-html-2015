<html><header><meta charset="utf-8"><title>金剛捲槍擊案呻黑仔</title></header><body><h1>金剛捲槍擊案呻黑仔</h1><p>無綫藝人金剛日前在台灣捲入夜店槍擊案，經台北地檢署複訊後獲釋，昨凌晨金剛返港時強調清白：「梗係唔關我事，其實件事好簡單，朋友想介紹其他朋友畀我識，出𨋢見到一片混亂，就開始喺度打緊，自己都覺得『嘩！有冇搞錯，點解會咁？』」<br>問有否聽到槍聲？他說：「都聽到幾下，地檢署邀請我助查16小時，之後話唔關我事，叫我請回，就係咁黑仔。」對於夜店有小姐陪坐令女友蕊蕊不滿，金剛澄清：「我都未入到去，點會有女坐呢？所以點會有醋意？呢啲地方好睇自己，加上我又唔飲酒，諗住識下朋友就走。」有傳金剛和女友分房瞓？他說：「一齊瞓，傳聞實在太多，生活一定有拗撬。」他並否認欠債一百萬，澄清財政絕沒問題。<br>採訪：馬建華<br>攝影：陳順禎</p></body></html>