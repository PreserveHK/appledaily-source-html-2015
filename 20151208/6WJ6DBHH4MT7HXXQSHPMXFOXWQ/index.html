<html><header><meta charset="utf-8"><title>【旅遊奇遇】搭飛機都要WiFi　應揀邊間航空公司？</title></header><body><h1>【旅遊奇遇】搭飛機都要WiFi　應揀邊間航空公司？</h1><p>係好耐好耐以前(8年前吧)，坐過大韓航空去美國，在那個還沒有WhatsApp，只有msn的年代，點都無諗過喺三萬八千呎高空另然可以上網，網速雖慢，但喺漫長的機程可以搵到朋友傾偈解寂寥，差啲感動落淚。可惜無幾耐就再無呢個服務。</p><p>8年後嘅今日，全球已超過24%航班提供wifi服務，但亞洲地區仍然落後於歐美，由香港出發仍未有太多航班可以上到網。以下4間較多香港人乘搭的航空公司部份航機都有wifi服務，就算唔係免費，都叫有得揀。<br><br>1) 阿聯酋航空<br>航機型號：所有A380航機及部份B777航機，共約六成航班有wifi服務<br>收費：只有A380航機提供首10MB免費，所有設wifi服務航機可以1美元購買500MB數據流量<br>註：價錢好抵，試過網速理想，下載圖片速度亦可以接受<br><br>2) ANA<br>航機型號：所有B777-300ER國際航班及部份B767-300ER航班<br>收費：每5MB數據收費6美元<br><br>3) 新加坡航空<br>航機型號：大部份A380及Boeing777-300ER<br>收費：10MB收費9.99美元或每小時11.95美元<br><br>4) 泰國航空<br>航機型號：A330-300及A380-800 (只限長途機)<br>收費：3MB收費4.5美元，10MB收費14.5美元，20MB收費28.5美元<br><br>記者：曾冠輝</p></body></html>