<html><header><meta charset="utf-8"><title>莊思敏黑面扮朱古力</title></header><body><h1>莊思敏黑面扮朱古力</h1><p>【銅鑼灣】莊思敏（圖）前晚同羅彩玲、陳婉衡（Alycia）一樣喺銅鑼灣拍葉念琛新戲，不過佢就唔使好似佢哋咁慘，天寒地凍仲要俾水淋，但都要為藝術犧牲，就係搵嘢捽黑塊臉喇！事關佢喺戲入面要幫朱古力宣傳，所以佢要整黑塊面扮朱古力，劇情入面佢仲要係咁俾途人鬧，但就照拎朱古力。不過，前晚真係有個細路喊得好勁，唔知係做戲定真係搞喊個細路，莊思敏對自己個黑人樣就好似好滿意，噚日仲影咗相放Instagram㖭！ <br>採訪、攝影：吳耀輝、徐錦池</p></body></html>