<html><header><meta charset="utf-8"><title>689的23條 - 陳也</title></header><body><h1>689的23條 - 陳也</h1><p>網絡23條出爐，立法會這次不會等埋發叔（佢喺醫院精神甚佳嘛），廢墩建制派甩轆的機會是零。除非下列情況出現：<br>鍵盤戰士包圍立法會，人數有幾多？是今屆區議會新增26萬投票額中的11萬首投族。11萬，逼爆龍和道有凸。暗角再次熱鬧了。<br>支持套丁的新界原居民跟鍵盤戰士合體，殺出大輋村，歷史性再次佔領添美道，實行在地起丁屋！原居民有幾多？參考區議會鄉郊鐵票，載住掌心雷老人的造票車隊，無得輸。<br>因為睇得書多，吳得掂忽然取代狼凸做了署理特首，偷偷地在立法會睇他三十本鹹書。連愛國傳媒都起哄cap圖，咁點通過23條？<br>天堂留了位的司長，宣佈辭職角逐下屆特首，Timing搶晒！全城熱議，邊個砌得低好打得？葉劉嬲爆，黑面發動拉布。<br>樓市，中國香港的會爆！689慌忙救市，他媽的23條丟低先！</p></body></html>