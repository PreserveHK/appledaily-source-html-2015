<html><header><meta charset="utf-8"><title>童童機場攬水原希子</title></header><body><h1>童童機場攬水原希子</h1><p>【北京】天后王菲嘅18歲大女竇靖童同日模水原希子向來都老友鬼鬼，前排童童喺香港演出音樂節Clockenflap，水原希子都專登嚟咗香港撐場。噚日就有內地傳媒報道，近排喺北京機場見到童童同水原希子嘅蹤影，佢哋兩個好似糖黐豆咁攬到實一實，仲邊行邊傾得好開心，點知傾傾吓見到有傳媒影相，少不免會有啲變臉，冇耐佢仲拿拿臨邊行邊玩電話，上咗架七人車走人。<br>撰文：唐琛悠</p></body></html>