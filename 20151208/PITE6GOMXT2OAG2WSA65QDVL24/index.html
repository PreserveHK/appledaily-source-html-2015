<html><header><meta charset="utf-8"><title>隨時拖至下月表決</title></header><body><h1>隨時拖至下月表決</h1><p>【拆局】<br>立法會明日審議版權修訂條例，立法會主席曾鈺成將議員修訂由逾900項，大刀闊斧刪除至52項。有立法會議員指，政府及建制派想草案最遲於下周三、即今年最後一次立會大會表決，以免夜長夢多，但有立法會議員認為，這個如意算盤有一定風險，隨時會拖到明年1月才有機會表決。<br>有泛民立法會議員指，曾大幅刪減修訂後，相信會將內容相關修訂進行合併辯論，預計用作審議時間會再減少，但這不代表政府想在今年最後一次立會大會表決的如意算盤可以打得響，因為拉布議員必定會提出終止待續議案，「咁起碼燒到8到10個鐘，唔見咗一日會」。</p><p>加會幾乎無可能
</p><p>要點中一次唔夠人就會流會」，再加上沒有人可預計立會大樓外示威，會否影響到會議進行，能否在下周大會完成審議充滿變數。<br>特別是曾鈺成手上可以再加會的籌碼不多，「畀佢最多開周三、周四，因為財委會都要加會處理港珠澳大橋撥款，聖誕假前嘅空檔幾乎畀晒財會，（財會）星期五亦冇可能讓路畀大會，可以加會開快車審議幾乎冇乜可能」。<br>假如今年內無法通過版權修訂條例，明年1月第一個星期仍有一次大會，之後就是特首發表施政報告，同時也是政府預訂通過港珠澳大橋追加撥款的死線，「到時所有民意反對議題綑綁一齊，會唔會一次過嚟個大爆發，真係冇人知！」<br>■記者莫劍弦</p></body></html>