<html><header><meta charset="utf-8"><title>晒愛遭負評　城城戀事煞停</title></header><body><h1>晒愛遭負評　城城戀事煞停</h1><p>郭富城情傾細自己23年的國產辣模方媛（Moka），怎知新城嫂被傳曾任夜店、變面及一腳踏兩船，連城城在微博晒愛都遭網友負評。昨日城城到葵涌出席慈善活動，封口不提戀情：「我諗大家好關心我，我都好關心大家，希望大家開心之餘，要有尊重同有寬容生活，其實我要講嘅都講晒，我嘅生活由好多嘢組成，工作最重要，所以分享工作，至於生活上嘅交番畀我自己，畀啲空間我。」<br>問到是否因網友批評而封口？城城說：「要講嘅講晒，未來畀多啲空間我，以後出席所有活動，都只談公事不談私事。」結婚會否公佈？他甜笑說：「呢樣係另一階段，有喜事一定公佈。」是否替女友負面傳聞心痛？城城堅持封嘴：「我唔講。」對於女友在微博發聲明，他說：「我都轉發咗，要講我女朋友都講咗，希望大家開心和諧，有寬容嘅生活。」𠱁番女友？他說：「唔……好！」<br>談到台灣演員柯俊雄病逝，城城說：「我哋冇合作，喺金馬50見過面握手，佢絕對係優秀演員，聽到消息好難過，但相信佢嘅作品永遠為後輩借鏡。生活上其實好多嘢千變萬化，如果有能力就要幫人，好好珍惜當下活在當下。」</p><p>鞏俐華麗妖后</p><p>此外，城城與鞏俐等主演的賀歲電影《西遊記之孫悟空三打白骨精》，找來洪金寶擔任動作導演，扮演白骨精的鞏俐擺脫原著山村小妖的設定，變身華麗兼智勇雙全的「妖后」，跟扮演孫悟空的城城鬥智鬥力。<br>採訪：馬建華<br>攝影：陳慧安</p></body></html>