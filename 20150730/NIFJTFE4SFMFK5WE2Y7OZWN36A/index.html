<html><header><meta charset="utf-8"><title>【話你知】大熱天時狂出汗　止汗劑點噴先啱？</title></header><body><h1>【話你知】<br>大熱天時狂出汗　止汗劑點噴先啱？</h1><p>不少人喜歡夏天陽光普照，但一眾OL及「西裝友」就不一定同意。天時暑熱大汗淋漓，分分鐘沾濕恤衫，頓變「透視裝」。為免尷尬，不少人都會噴上止汗劑，但何時噴上才合適？噴灑時又有甚麼要注意？<br> <br>皮膚科醫生陳厚毅指出，止汗劑須在出汗前噴上，功效亦需一段時間才顯現，「當你已經出曬汗嘅時候，如果再用就無乜效果」。因止汗劑的止汗原理是塞住毛孔，有人會擔心噴止汗劑後，身體無法排汗散熱，陳厚毅認為過慮，他解釋，用家普遍將止汗劑噴在腋下，但因腋下的汗腺只佔全身數個百分比，即使這些汗腺閉塞，汗水亦可通過身體其他汗腺排出，故不會因噴上止汗劑而發燒或無法散熱。<br> <br>除噴曬時間要注意外，不少止汗劑均添加香料，有機會令人過敏，加上腋下皮膚幼嫩，更易過敏，若本身有皮膚過敏史便需更為小心。此外，有人喜愛將止汗劑噴到臉上，陳厚毅提醒止汗劑有機會刺激眼球，「唔止係敏感咁簡單，甚至會燒親隻眼」。<br> <br>止汗劑非百分百止汗，那麼除此方法之外，還有甚麼止汗妙法？陳厚毅認為穿著鬆身衫褲或棉質衣服最為有效，「啲風吹一吹，啲汗都容易蒸發啲」。</p></body></html>