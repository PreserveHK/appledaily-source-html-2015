<html><header><meta charset="utf-8"><title>【壹週刊】博35歲上岸　胡定欣戒做港女箍band佬</title></header><body><h1>【壹週刊】<br>博35歲上岸　胡定欣戒做港女箍band佬</h1><p>胡定欣情史唔算少，但每每都係分手收場，汲取過教訓，佢誓要一改港女性格，箍實現任男友，大佢13年嘅金毛音樂人陳明道Terry。<br>分別被吳浩康、馬國明、闊少沈柏淳狠撇，胡定欣受盡情傷；難得同闊少甩拖冇耐就同新歡Terry撻著，胡定欣痛定思痛要改變自己。<br>早個禮拜胡定欣喺男友屋企樓下，相當好服侍，幫男友開車尾箱放好行李。拿…其實兩人已經喺男方屋企短聚兩粒鐘，但之後胡定欣再做埋柴可夫送男友去自己屋企繼續下半場。<br>俾著以前，胡定欣叫你開埋車門都仲未夠，不過因為汲取教訓，加上仲有年幾就到自己原定嘅35歲出嫁年齡，所以性格大變都不無道理啊！<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>