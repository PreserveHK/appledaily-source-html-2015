<html><header><meta charset="utf-8"><title>【現代籠民】月入過萬退休地勤　William：冇大問題</title></header><body><h1>【現代籠民】<br>月入過萬退休地勤　William：冇大問題</h1><p>第三集，《蘋果》記者走訪灣仔堅拿道西一棟唐樓內的「有牌籠屋」，甫進去只見一個實用面積約700呎的單位，間成12個房間，每房有一個至四個床位不等，是名副其實的棺材房，內裏空間僅得18呎，胖子根本難以鑽進去。<br> <br>該有牌籠屋竟住滿了20個籠民，全屋設有兩個廁所，籠民輪流使用。「我以前做地勤㗎！」躺在其中一個下層籠屋的William，架着眼鏡，外表斯文，精通英語，愛玩facebook及交友App。<br> <br>61歲的William三年前始入住籠屋，床上掛有多個膠袋，用作分類衣服和日常用品，真正能躺下的空間少之有少，但尚算整齊乾淨。他稱自50歲退休後，才轉行做保安員，月入逾萬元，原本住在月租數千元的劏房，近年轉租1,000元的籠屋，「都係瞓覺啫！」<br> <br>他坦言，近年籠屋已漲至月租1,500元，但開支較以往住劏房時減少，生活倍感輕鬆，更有餘錢花費，「平時鍾意聽歌，聽流行曲，如果時間夾到，會去睇演唱會。」<br> <br>以生活空間換取金錢，William的代價是每日三餐都「出街食」，每晚睡前都要整理一袋袋雜物，猶如朝行晚拆，亦要和陌生人共用空間，「試過有人習慣夜晚開電視瞓，咁好嘈，就會同佢『討論』吓。」不抽煙的他，最怕嗅到煙味，「都會有人喺房食煙㗎，但冇辦法啦！」<br> <br>言談斯文有禮的William，以往久經地勤訓練，平時待人接物很「順德人」，從不與人爭執，更直言凡事忍讓，就是籠民的生活。事實上，他的「鄰居」人人有正職，有人做飲食業、更有人做生意，但因負擔不到同區昂貴的租金，才無奈入住籠屋。他笑言：「人人都想住豪宅啦，有冇條件先？」</p></body></html>