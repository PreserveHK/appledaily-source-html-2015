<html><header><meta charset="utf-8"><title>中環在線：跟風劏office出售麥玲玲料賺800萬 - 李華華</title></header><body><h1>中環在線：跟風劏office出售<br>麥玲玲料賺800萬 - 李華華</h1><p>鍾愛磚頭嘅玄學家麥玲玲兩年幾前，以1,580萬元買入有「醫生大廈」之稱嘅佐敦嘉賓大廈一個1,600呎單位收租，啱啱租約完咗，一心諗住做良心業主，比市價平一成留住租客，點知租客唔想租晒啲樓面，話淨租一半。原本佢唔知點算，見近年劏舖乍現，靈機一觸，學人入則劏開兩個單位，分別900呎及700呎。<br>玲玲話，900呎嗰邊畀現租客續租，700呎嗰邊原本想租畀醫生，點知啲醫生寧買不租，最終以約1,000萬元賣咗。<br>家陣佢索性將900呎嗰邊連租約賣埋出去，一放盤，已經有好多醫生洽購，意向呎價1.6萬元，估計賣1,400萬元。前後加埋隨時套現2,400萬元，料賬面賺800萬元。玲玲已經四出睇貨，好想換馬買件中環商廈咁話喎！</p></body></html>