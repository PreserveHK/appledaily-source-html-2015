<html><header><meta charset="utf-8"><title>中環在線：大家樂月餅又茶又啡 - 李華華</title></header><body><h1>中環在線：<br>大家樂月餅又茶又啡 - 李華華</h1><p>月餅市場近年越玩越多奇特口味，生果、朱古力味已經係碎料，大家樂（341）都積極加入戰團，今年推出伊朗開心果、意大利咖啡、川寧伯爵茶等3款奶皇月，又茶又啡。查實大家樂最出名係自家製奶茶，反正都係反傳統，不如考慮明年推出大家樂奶茶月餅喇，話唔定好多人like呢，不過「一哥焗豬扒飯」嘅味道就唔好諗喇。</p></body></html>