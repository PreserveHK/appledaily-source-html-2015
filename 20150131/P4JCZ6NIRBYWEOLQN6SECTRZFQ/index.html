<html><header><meta charset="utf-8"><title>如果訪問齊昕 - 曾志豪</title></header><body><h1>如果訪問齊昕 - 曾志豪</h1><p>齊昕，你好，好似要講英文。How do you do？好高興to meet you。有以下問題想請教。<br>1，點解你阿爸肯俾你去英國呢D外部勢力讀書？<br>2，你有無諗過，響應你阿爸嘅號召，年青人應北上發展，返大陸讀北京清華呢？去到大陸，你可以做郭美美，新一代炫富女。<br>3，你阿爸話使用匯豐銀行嘅戶口，就代表外部勢力，請問你會唔會積極帶你阿爸睇醫生呢？ <br>4，你阿爸對上一次講真話，係幾時？<br>5，你點樣肯定佢嗰次係講真話？<br>6，你阿爸對上一次講嘢唔兜圈唔用double negative，係幾時？<br>7，你有無試過想同你阿爸講「You better shut up」？<br>8，你知唔知你阿爸收埋嗰五千萬喺月餅罐定枕頭底？<br>9，你明唔明「D7689」係咩意思？<br>10，你話你阿爸干涉你交朋友，咁你點睇你阿爸交嗰D朋友，譬如白宮藥膏發言人，私煙淨心元秋美芬四大美人呢？<br>11，你話未遇過男人好似你阿爸咁叻，會唔會係你見得男人少呢？<br>12，你阿爸有外遇……我嘅意思係，你阿爸成日話喺外面遇到一個五歲嘅小朋友，其實你阿爸係咪想同總司令再生多一個？<br>13，你覺得D人話你個樣似阿爸，係咪一種讚美？<br>14，你會唔會參加你阿媽搞嗰個青少年軍？<br>15，你會唔會叫你阿媽做「總司令」？<br>16，你覺得你阿媽嘅衣着品味如何？<br>17，你地一家人嘅合照，有邊一張唔係造假？你識唔識分？<br>18，人地話你阿媽似龍蝦，你覺得係咪好大嘅侮辱，對隻龍蝦嚟講？<br>19，你有無認錯阮兆祥係你阿媽？<br>20，你為咗屋企人割脈，大家都覺得你好傻，點解唔叫埋父母一齊呢？<br>21，你知唔知「倒抽一口涼氣」、「刻毒涼薄」嘅英文點講？<br>22，除咗講多謝，你仲有無說話想同納稅人講啊？23，你知唔知香港人好掛住彭定康…個女彭雅思？</p></body></html>