<html><header><meta charset="utf-8"><title>體壇拾趣︰郭建邦鬥元朗先後備</title></header><body><h1>體壇拾趣︰<br>郭建邦鬥元朗先後備</h1><p>近九場不敗嘅港超「一哥」東方，今日晏晝兩點半將喺「殺人場」九龍灣公園球場上演嘅聯賽盃次階段淘汰賽，狙擊有連拿度倒戈嘅天行元朗。雖然東方今季已「雙殺」元朗，但主帥高尼路提醒球員要忘記過去，「球隊士氣好，但都要專注每場賽事，特別係呢個球場，最緊要唔好受傷。至於已簽長約嘅歷格斯，狀態回升後會畀多啲機會佢，睇吓佢發揮，但聶凌峰同郭建邦（中）兩位新兵仲要啲時間，今場都唔會正選住。」門票分八十蚊同三十蚊嘅長者同學生飛兩種。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>