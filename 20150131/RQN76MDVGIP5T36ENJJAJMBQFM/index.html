<html><header><meta charset="utf-8"><title>【壹週刊】勝和猛人深水埗被斬　四眼柱：內部查緊</title></header><body><h1>【壹週刊】勝和猛人深水埗被斬　四眼柱：內部查緊</h1><p>【壹週刊】經常在深水埗打躉嘅勝和猛人四眼柱，早前在區內茶餐廳飲茶嗰陣，被人尋仇追斬，江湖傳聞四起。前兩日，四眼柱終於來電話報平安，聽佢把聲仲中氣十足，佢不斷強調自己乜事都冇：「OK呀！冇事，冇嘢！我而家隻腳打梗石膏，仲未郁得。」佢話依家要喺屋企休養一排，邊度都唔去得，遲啲會去醫院拆線。<br><br>江湖傳出四眼柱多個遇襲版本，包括欠人波數，爭裝修工程、和同門結怨，甚至乎參與佔中，佢本人就極力否認爭波纜數嘅傳聞，佢話：「差人自己作嘅啫。」原來佢本人都有睇上期壹仔，當時爆出四個可能遇襲真相，四眼柱騎騎笑，不置可否，咁究竟邊個咁沙pot，夠膽斬呢位勝和大佬？四眼柱話件事唔會就咁完：「未知喎，我哋內部都查梗發生咩事，差人都好緊張，着手調查。」<br><br>iPhone版下載：<br> http://goo.gl/1SDaWF <br><br>Android版下載：<br> http://goo.gl/xfQS8D <br><br>壹週Plus網頁<br> http://nextplus.nextmedia.com/ </p></body></html>