<html><header><meta charset="utf-8"><title>雨僑拋胸落水　洩春光</title></header><body><h1>雨僑拋胸落水　洩春光</h1><p>雨僑和胡耀輝昨日在淺水灣宣傳新戲《猛龍特囧》，同場有許雅婷（Kabby）、唐紫睿（Hazel）、鄧洢玲（阿旦）與YouTuber陳思慧（Kisa），連同一班網絡男神參賽者玩水上遊戲。<br>穿黑色bra top上陣的雨僑，大晒3吋事業線，玩滑梯時不慎露出兩邊nube bra。Kisa更在走光邊緣，相比下Kabby密實打扮較為失色。事後雨僑說：「頭先好難瀡落嚟，仲諗住好優雅，點知夾咗個頭喺側邊，好論盡。」她直言當時怕走光：「我都懷疑有走光，入面黐晒嘢，都覺得唔係好安全。」</p><p>Kabby月經來潮照玩</p><p>自日前與娃娃舜（黃宏舜）同台演出後，雨僑稱現與網民多了互動：「佢哋有啲留言好搞笑，最鍾意話我嘅特點係「唔紅」，有啲人好真心打咗好長嘅說話，支持我撈極唔紅。」話需如此，雨僑仍感到開心，她笑說：「因為好難咁多人一齊講，佢哋覺得如果我好出位，周圍都見到，就唔會對佢哋咁用心，𠵱家我會記得fans嘅名同經歷。」她續說：「有啲仲留言叫我千祈唔好紅，話要日日用念力令你唔紅，好搞笑，可能平時我會親自回覆佢哋，感覺好接近，紅咗就未必會啦。」至於密實上陣的Kabby說：「我係少女style，同埋今日親戚探訪，頭先都驚危險，冒死衝落嚟。」<br>採訪：溫敏芝<br>攝影：陳志嵐</p></body></html>