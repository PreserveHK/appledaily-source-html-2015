<html><header><meta charset="utf-8"><title>中環迷你裙：棚工失業的日子 - Samantha</title></header><body><h1>中環迷你裙：棚工失業的日子 - Samantha</h1><p>股災後，望住個報價機左右邊，日日上演《變變變生命力》，唔係獅子鬥老虎，係蟻多縷死象，話說7月初那一役後，昔日活躍的棚消失了，棚工失業了，沽盤沒完沒了，對散戶有夠折磨，假若閣下掛個買盤出嚟，你會發現沽盤，不知從哪兒，四方八面湧現，然後三兩下就「質」完，唔係個個莊都好似許家印咁，能夠拎幾億股整個「恐龍盤」出嚟咁有霸氣，貨都會有接到手軟的一日。<br>本報周初做的散戶調查顯示，短期有意入市比例降至2.13%，創3月初以來最低，瑞信牛熊證街貨比例為四六，陳萬賢那句「人棄我取」，此等市況又是否用得着？縱然大家齊齊睇淡，Sam選擇跟大隊唔睇好。<br>客觀來看，成交700億元樓下成新常態，利淡因素多籮籮（詳見《丁蟹式暴力救市》），更重要是，勿忘阿爺捧起A股目的是為救實體經濟，家陣連A股都要救時，那個「蘇州屎」實體經濟誰去救？車市這個經濟探熱針早已響起警報，北京上半年多家4S店倒閉，連Sam近年鍾愛的強股、電動車生產商耐世特（1316）也跌穿兩年上升軌，至於與基建息息相關的中建材（3323）更失守7蚊的支持位，危矣！<br><br>Samantha<br> https://www.facebook.com/stocksamantha <br>本欄逢周三、五刊出</p></body></html>