<html><header><meta charset="utf-8"><title>嘉樂獲盈盈挺巨肚探班</title></header><body><h1>嘉樂獲盈盈挺巨肚探班</h1><p>錢嘉樂昨日在工作中度過50歲生日，老婆湯盈盈再度陀B女，昨日腹大便便帶同女兒錢凱晴（Alyssa）送上蛋糕探班，錢嘉樂看見兩母女精心製作的驚喜十分感動，嘉樂生日願望希望小女兒出世後，待盈盈坐完月可以一家四口開開心心出街食飯，到時大約聖誕節，這就是他的生日和聖誕願望。<br>嘉樂見到太太和女兒現身時幾乎落淚，他說：「諗唔到佢哋會嚟，本來今日想告假，但唔想撇甩工作柏檔，只想做完嘢夜晚12點前趕返去同家人食個超夜晚飯，冇諗過咁快可以見到兩母女。」蛋糕是盈盈精心設計的汽車形狀，嘉樂說：「我𠵱家改變咗心態，以前只會鍾意跑車，𠵱家只會諗買七人車，從來冇諗過錢嘉樂會睇七人車。」<br>撰文：卓寶花</p></body></html>