<html><header><meta charset="utf-8"><title>5青年旺角玩命　危站26樓天台自拍目擊者：暈一暈不堪設想</title></header><body><h1>5青年旺角玩命　危站26樓天台自拍<br>目擊者：暈一暈不堪設想</h1><p>【本報訊】5名玩命青年昨登上旺角大廈的26樓天台水缸頂玩Rooftopping（天台危攝），雙腳向外懸空，被對面大廈人士拍下一張驚險相片，但他們的危險舉措卻引來網民批評罔顧安全。<br>記者：梁澤岡</p><p>現場為通菜街59號德發大廈，屬商住大廈，雖有看更駐守，但出入無人過問，26樓天台亦沒上鎖可自由出入。在天台沿外牆鐵梯可以輕易攀大廈水缸頂，該處面積僅4米乘6米，並無圍欄阻隔，地上水管及石塊凸起，稍一不慎隨時跌出大廈粉身碎骨。<br>昨下午2時15分，讀者林先生在旺角銀行中心20樓一間燕窩店購物時，透過窗赫見對面大廈有1男4女站在天台徘徊，其間更有人拿出用自拍神棍自拍，之後更坐在天台邊緣，5人10腳懸空，險象環生。<br>他形容，情景如同《那些年》的劇照，「我望到都覺得腳軟，好驚，佢哋仲要坐喺度曬太陽，暈一暈都真係不堪設想！佢哋應該係玩玩吓，但係覺得佢哋好Crazy（瘋狂），玩命！可能唔明白生命有幾咁重要」。</p><p>當事人：驚有人睇到</p><p>事件在網上瘋傳後，有不少網民批評當事人玩命：「如果下面有行人，跌落嚟撞瓜咗，佢哋係唔係好無辜 。」其後，《蘋果》聯絡到照片中的一名青年，他解釋因為見到朋友曾在天台危攝，看到照片後覺得效果良好，遂與4名朋友到該天台拍攝，逗留約10分鐘，他坦言：「自己無畏高，但就驚有人睇到。」<br>據悉，該名青年是Rooftopping迷，多次將天台危攝的照片放上網，其中一張顯示他在銅鑼灣一大廈天台邊緣擺出單腳企高危動作。</p></body></html>