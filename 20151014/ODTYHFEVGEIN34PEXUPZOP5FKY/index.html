<html><header><meta charset="utf-8"><title>被彈騎功退步！霍勵賢自爆　曾去大埔減壓</title></header><body><h1>被彈騎功退步！<br>霍勵賢自爆　曾去大埔減壓</h1><p>南非騎師霍勵賢2012至13年度馬季曾來港策騎，勝出唔少頭馬，當時更夥拍「愛跑得」捧走1200米二級賽精英碗，公認係騎得之人。但今季霍勵賢崔護重臨，莫非真係希望越大失望越大？佢喺上月九日開鑼谷戰贏「愛寶」，算係好快開齋，點知其後搏極唔贏，一直食白果，期間仲有幾匹熱門輸得頗難睇吓，其中「縱橫大地」輸完一換雷神，就贏條街返嚟，令霍勵賢更成箭靶，惹來大堆閒言閒語，甚示有人大彈他的騎功退步，睇淡其在港的發展前景。<br>對於咁嘅批評，霍勵賢直言全部聽過，仲自爆自己自小熱愛海洋，心情低落的時候鍾意到海邊吹吹風，最近就曾到大埔大尾篤一帶逛逛減壓。<br>霍勵賢EQ高，散心過後便集中精神操馬，據知兩位南非同鄉廐主霍利時和苗禮德仍力撐佢，未來幾個賽日會提供不少座騎，而姚本輝旗下近兩仗由霍勵賢操刀，喺一哩跑獲第五和第四名的「寶正寶」，將於周三(14日)再配霍勵賢爭尾場三班1800米，騎者話明隻馬跑呢個路程更合，只有一點稍為擔心，他說：「今場抽一檔好多人話係黃金檔位，但『寶正寶』步幅大而均速，估計『友瑩養』同『大威力』等馬將喺外側切入搶前，令『寶正寶』可能喺內欄緊逼空間下競跑，受困跑得冇咁舒服，但計馬就FIT過上仗，佢本身放又得，跟喺三、四位都得，到時自己執生啦！」</p></body></html>