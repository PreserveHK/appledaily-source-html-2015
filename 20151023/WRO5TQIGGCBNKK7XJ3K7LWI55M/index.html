<html><header><meta charset="utf-8"><title>李施嬅po同前度嘅女友合照咁大方？</title></header><body><h1>李施嬅po同前度嘅女友合照咁大方？</h1><p>胡說八道會一班圈中好姊妹向來幾個女仔一個堆，一得閒就約埋出嚟見下面，感情確係唔錯!姚子羚昨日凌晨喺Instagram貼出同胡定欣、「豹嫂」胡蓓蔚及李施樺嘅合照，留言：「好朋友就是無論多忙也要聚一聚。」而胡定欣就自己share咗同李施樺嘟嘴合照。呢啲咁可愛嘅合照就唔怕share，之但係…<br><br>早前有周刊影到李施樺行街，撞到舊愛鄧健泓同女友石詠莉（Sukie）拍拖，當時鄧健泓仲幫新歡石詠莉及舊愛李施樺影「世紀二人合照」，估唔到李施樺前日大方貼咗佢同石詠莉嘅合照上網噃，仲留言：「太好聽了！謝謝妳們！」<br><br>據知，李施嬅自從同鄧建泓分手，揀男友大多非富則貴，目前男友係投資公司董事總經理潘樹維，男方家住半山。李施嬅近年為配合男友低調作風，冇再密密接job，過住「半少奶奶」嘅生活。當然唔會「回頭望過去」啦!</p></body></html>