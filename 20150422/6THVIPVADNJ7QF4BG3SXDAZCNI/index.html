<html><header><meta charset="utf-8"><title>囡囡留院兩周提心吊膽Yumiko接梁浸浸團聚</title></header><body><h1>囡囡留院兩周提心吊膽<br>Yumiko接梁浸浸團聚</h1><p>鄭希怡（Yumiko）在本月8日於港安醫院剖腹生了5.5磅的B女「梁浸浸」，不過，梁浸浸出生不足24小時，因呼吸系統出現問題及有肺積水情況，要轉送東區醫院ICU，令人擔心；幸好留院兩個星期後，梁浸浸終於可以出院。<br>Yumiko和老公梁學儲昨日分別在不同社交網貼相，公佈梁浸浸出院的好消息，又貼囡囡大頭相，梁浸浸雖然只有兩星期大，但眉清目秀，不但有雙眼皮、而且鼻仔高高、下巴尖尖，五官清秀，絕對是美人胚子。本報透過短訊恭喜Yumiko，她就透過短訊回覆：「多謝關心。」</p><p>老公扮囡囡留言致謝</p><p>昨午Yumiko更向傳媒報平安：「梁浸浸已經返咗屋企，我諗佢第時一定會係好獨立及貪玩小朋友，因為佢一出世想自己靜吓，出去住一排，跟住先肯返屋企。」<br>Yumiko續說：「喺呢段時間我好提心吊膽，亦都好擔心，好珍惜每日喺醫院見佢好短暫時間，但幸福往往嚟得好突然，喺我毫無準備下，醫生就話其實佢𠵱家情況都開始穩定，你會唔會想帶佢返屋企？嗰一刻好開心，亦都好多謝東區醫院醫生及護士喺呢十幾日對佢悉心照顧，令佢好番得咁快。」Yumiko又感謝所有朋友同事、傳媒朋友、網上朋友對佢鼓勵及打氣。她更解釋女兒梁浸浸名字由來：「上海話係『亮晶晶』。」<br>而她老公梁學儲就在社交網站代囡囡留言說：「我出院啦，多謝各位一直為我打氣同祝福，更衷心地多謝東區醫院所有哥哥姐姐。梁浸浸上」<br>採訪：小米</p></body></html>