<html><header><meta charset="utf-8"><title>金融才俊陪滑水樂基兒護愛苗死撐單身</title></header><body><h1>金融才俊陪滑水<br>樂基兒護愛苗死撐單身</h1><p>現年34歲的名模樂基兒自跟黎明離婚後，便與新西蘭籍男友Denim拍拖，可惜戀情維持一年又分手收場，一直於峇里生活的Gaile，分手後決定回流香港，並火速瘦身再戰模界。昨日有報道指Gaile已結新歡，對方是年約40多歲的金融才俊劉愉樺（Brian），二人早前相約到大潭滑水，當日他們各自乘坐自己的座駕抵達，之後一同租快艇出海，二人有傾有講舉動甚有默契，看來交情非淺。</p><p>安頓後再諗拍拖</p><p>昨晚Gaile與鄭中基等於尖沙嘴半島酒店出席軒尼詩250周年名人晚宴，問到Gaile是否拍拖？她說：「唔係，個個都知我鍾意滑水，嗰日係一大班人，我又唔係着三點式。」Gaile承認被拍的男子名字是Brian，但卻保護對方說：「我哋識咗好耐，但唔想講人哋私事，我身邊唔係太多女性朋友識玩，一個女仔有危險，所以一班人一齊。」問到二人有沒有發展機會，Gaile則未有否定說：「我返香港幾個星期，等我安頓咗先，我𠵱家冇男朋友，下次有一定會同大家講，我想大家尊重我嘅男、女朋友。」<br>同場的鄭中基被提到今屆的金像獎司儀林家棟及陳小春的表現備受批評，他說：「做司儀壓力好大，啲稿之前一晚凌晨先有，我都有反映過，後來就前一日嘅下午有。」對於林家棟被指在頒獎禮中貶低同行，鄭中基說：「相信搞氣氛箒，講者冇心，聽者有意，當係教訓。」<br>採訪：張俊銘　<br>攝影：陳俊強</p></body></html>