<html><header><meta charset="utf-8"><title>亞冠盃攻略：信山東大炒平陽 - 青蛙仔</title></header><body><h1>亞冠盃攻略：信山東大炒平陽 - 青蛙仔</h1><p>FC山東（山東魯能）周三於亞冠盃E組分組賽，迎戰已出局兼缺王牌球員黎公榮的平陽，絕對可秤先，直取「讓球主客和」[-2]「主勝」。（球賽編號：星期三9；now671台今日7:00pm直播）</p><p>中超球隊FC山東四戰得四分排E組第三位，比頭兩位的柏雷素爾及全北汽車少四分，要是周三能把越南一哥平陽擊退，仍有機會出線十六強。賽前，他們於官網發佈主題為「前進永不停止」的亞冠盃海報，刺激球隊士氣。上場山東於在聯賽以2:3不敵來訪的FC天津後，連續三場不勝，狀態確麻麻，幸好人腳仍算完整，其中前鋒楊旭更「弗」爆，開「咧」至今於10場比賽入了六球及交出兩次助攻， 其中亞冠盃就入四球及有一次助攻，肯定是平陽後防心腹大患。<br>平陽陣中雖然有不少越南國腳壓陣，但整體實力未算太強，之前四場分組賽一和三負及失12球，提早出局。另外，其射手黎公榮因要坐波監缺陣，眾外援包括奧斯尼、奧路耶、華蘭高域及迪恩等亦未必踢正選，故難望從山東取得分數而回，並報回首循環於主場輸2:3之仇。<br>文：青蛙仔</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>