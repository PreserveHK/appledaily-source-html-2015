<html><header><meta charset="utf-8"><title>郭前妻：唔係佢都有第二個女仔Miki等嫁郭永淳：係Ready</title></header><body><h1>郭前妻：唔係佢都有第二個女仔<br>Miki等嫁郭永淳：係Ready</h1><p>上月二十八日，對感情事沉默了七年的永安太子爺郭永淳（Edwin）突然發聲明，為多年來被指介入他與患病前妻伍智恆（Connie）婚姻的第三者楊愛瑾（Miki）發聲。前晚Miki悉心打扮，白色透視加露背連身褲，襯托一張烈艷紅唇，一身純潔又性感的打扮，反映Miki的愉快心情，Miki被取笑有男友出面護駕，連衣着都變得大膽開放，她笑咪咪說：「其實出咗聲明之後係好感動，最開心身邊朋友支持，好似公司一啲客戶咁，都知道邊啲人係愛我。」</p><p>生日求婚夠驚喜</p><p>Miki於下月十四日情人節生日，即將迎接三十歲的她覺得三字頭步入人生另一個階段，亦已經長大成人了，Miki跟隨男友Edwin七年，由餅女變做熟女，有傳Edwin將於今年迎娶Miki，正式給女友一個名份，問到Miki男友會否給予驚喜在生日時求婚？Miki笑說：「如果真係就好驚喜。」Miki更直認已經有心理準備結婚：「係ready，都開始大個，從以前拍劇，各方面到𠵱家學金融，今年都係挑戰，呢個範疇未接觸過，希望喺呢度努力。」<br></p><p>對於傳聞郭永淳今年跟Miki拉埋天窗，郭前妻伍智恆昨日接受電話訪問時說：「我唔想講，都過咗去咁耐，你哋問嚟做乜？人哋拍拖好哋哋，係改變唔到嘅事實，過咗去，講嚟都冇意思，唔係Miki都有第二個女仔，只不過佢喺公眾人物。」<br>此外，穿上low cut長裙的溫碧霞表示新工作室會開拍一套女人戲，她說：「新戲都諗咗兩個故事，其中一個係三個女人嘅故事，覺得女性故事好好睇，戥香港女仔唔抵，香港係由男性電影主導，希望女演員有多啲機會。」<br>採訪：張俊銘<br>攝影：陳慧安</p></body></html>