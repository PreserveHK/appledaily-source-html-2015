<html><header><meta charset="utf-8"><title>體壇拾趣︰拿度抽下籤未驚過</title></header><body><h1>體壇拾趣︰<br>拿度抽下籤未驚過</h1><p>澳網後日開波，大會噚日就進行咗抽籤儀式，男單四位天王入面，力爭個人職業生涯第二個澳網冠軍嘅拿度（右），條晉級路睇起上嚟就係最凶險喇。身處下線嘅拿度，首圈會對俄羅斯老將尤斯尼，即使順利打到入準決賽，亦好大機會要硬撼費達拿或者梅禮，就算真係畀佢一路過關斬將贏晒，殺到入決賽都應該元氣大傷。不過，有自信嘅話，就算形勢幾不利都冇有怕嘅；拿度知道抽籤結果之後心情依然好靚，仲同禾絲妮雅琪（左）玩自拍㖭。 </p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>