<html><header><meta charset="utf-8"><title>唔同克羣玩肉麻超蓮：佢話我係男人</title></header><body><h1>唔同克羣玩肉麻<br>超蓮：佢話我係男人</h1><p>賭王三房千金何超蓮、名模樂基兒（Gaile）與吳尊等，昨日於銅鑼灣出席時裝品牌Versus Versace的全新概念店開幕活動，日前超蓮男友吳克羣於北京出席活動時，曾表示自己女人如需要甚麼都會給她，對此超蓮笑說：「佢唔係真係咁講呀？可能普通話同廣東話字眼有出入。」問到超蓮會否送上「克羣是我的男人」給對方？超蓮說：「唔好咁肉麻，唔使講呢啲。（私下會講嗎？）完全冇，私下冇叫我女人，佢仲話我係男人。」<br>對於男友一改不婚的口風，指女友若到適婚年齡會給予名份，超蓮即說：「我冇考慮要結婚，我啱啱先24歲生日，唔諗結婚，只諗做嘢。」而下月的父親節，超蓮表示一定會留在香港與賭王慶祝：「會同爹哋切蛋糕同送禮物。」</p><p>Gaile中門大開</p><p>同場的Gaile穿上超低胸兼大露背裙現身，非常性感，Gaile說：「我今日好小心，已經貼咗好多雙面膠紙。」問到已「回流」香港的她會否考慮置業？她說：「𠵱家住緊apartment，睇定啲先，因為妹妹讀完大學，會嚟香港，我哋一齊住，等埋妹妹一齊揀。」問到妹妹會否參與幕前工作？Gaile說：「之前細細個唔想佢入行，不過佢𠵱家讀完書，由佢自己決定，我只可以支持，唔可以教佢點做。」至於提到她的感情生活，Gaile則笑說：「I don't know.」<br>此外，吳尊表示跟品牌有淵源，20年前他父親送上品牌的皮帶作禮物，令他十分感動，下月父親節，吳尊將送回皮帶給父親，而問他女兒有何表示？他說：「我們會一家人吃飯慶祝，兩、三個禮拜前女兒已準備好禮物，這是她第一份送我的父親節禮物，很期待。」<br>採訪：張俊銘</p></body></html>