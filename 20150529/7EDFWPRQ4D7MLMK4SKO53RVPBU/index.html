<html><header><meta charset="utf-8"><title>求驗客手記：車仔訪泰　摩帥禁衝「紅燈」</title></header><body><h1>求驗客手記：<br>車仔訪泰　摩帥禁衝「紅燈」</h1><p>新鮮出爐嘅英超冠軍車路士，喺周四已經到達泰國曼谷，準備喺周六對泰國明星隊，機場就當然有唔少fans接機啦。聽講主帥摩連奴喺到埗之後，最關心嘅唔係場季後巡迴賽嘅戰果，而係怕班球員搞搞震搞出事，已經下達最高指令，嚴禁球員去紅燈區，亦唔准同當地嘅女仔有任何接觸。<br>曼谷紅燈區世界聞名，想玩乜嘢都有得玩，據英國《太陽報》引述車路士內部職員話：「就算唔係打算尋花問柳，佢哋去到嗰啲地方，就會有班裸女走埋嚟圍住你。嗰度啲囡囡知道車路士球員要嚟，或者會另有企圖，摩連奴唔想有任何麻煩，有不雅相片曝光。所以班球員只可以去吓旅遊景點，其他時候就要留喺酒店。」</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>