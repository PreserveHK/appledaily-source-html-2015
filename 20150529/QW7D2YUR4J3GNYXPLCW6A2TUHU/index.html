<html><header><meta charset="utf-8"><title>阿Sa每日一電男友談心</title></header><body><h1>阿Sa每日一電男友談心</h1><p>Twins的蔡卓妍（阿Sa）及鍾欣潼（阿嬌）昨日在商台宣傳新歌，稍後會赴台灣拍MV，問她們今次有否新舞姿？二人笑說：「已經編排好舞，不過唔會有側手翻同後空翻。」阿Sa男友陳偉霆入圍上海電視節白玉蘭獎最佳男配角，阿Sa話：「冇留意，冇睇新聞，我好忙，日日做嘢做到好晏。」她稱會與男友每日一電，但不會講公事，問她是否講掛住你？她說不會，但說甚麼是秘密。問到會否視像檢查男友？她即說：「我唔會做呢啲嘢。」<br>至於其男友舊愛Angelababy已結婚，阿Sa說：「呢個我知，恭喜晒。」至於會否有衝動結婚？她說：「呢一刻冇，唔會係聽日囉，暫時大家都以事業為重。」 <br>採訪、攝影：溫敏芝</p></body></html>