<html><header><meta charset="utf-8"><title>隔牆有耳：邱導靠苦讀　拒做廢博士 - 李八方</title></header><body><h1>隔牆有耳：<br>邱導靠苦讀　拒做廢博士 - 李八方</h1><p>噚日網上瘋傳邱禮濤fb圖文，皆因佢po咗一張戴四方帽、着博士畢業袍嘅相（圖），仲留言講出唔少港人心聲。<br>佢話自己讀博士學位除咗係追求學問，主要係因為「看見很多博士其實很廢」，點名提及科大經濟教授雷鼎鳴同港大教育學院副教授李輝：「我心想，他們都能拿到博士學位，我為甚麼不能。」<br>雷鼎鳴同李輝做過啲乜？前者多次批評佔中損香港經濟，又力撐盧寵茂；後者則批評港大法律學院前院長陳文敏論文「唔夠班」。<br>邱導仲話讀博士期間，遇到好多有學識、良心、道德、原則嘅老師，仲話自己其實可以學人買個博士學位，但真係做唔出，「因為我不是『禮、義、廉』」。<br>邱導84年畢業於浸會傳理系，曾執導《八仙飯店之人肉叉燒包》及《等候董建華發落》逾80部電影。03年參與過民主倒董力量。</p></body></html>