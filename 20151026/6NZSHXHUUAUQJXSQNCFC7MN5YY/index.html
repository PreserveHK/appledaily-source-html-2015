<html><header><meta charset="utf-8"><title>E-kids郁禮賢娶圈外女友</title></header><body><h1>E-kids郁禮賢<br>娶圈外女友</h1><p>現年34歲的前E-kids成員郁禮賢（Kasa）前日小登科，跟拍拖2年的圈外女友Hera在佐敦註冊結婚，Kasa昨在電話指太太感動到喊，自己都強忍淚：「講誓詞時我停咗10秒都講唔到，跟住問律師係咪用廣東話？其實係搞爛gag紓緩情緒，等眼淚唔好谷出嚟，唔想樣衰口震講到冇氣咁。」<br>Kasa坦言當時好感動：「自己係E-kids成員，有時有啲唔好評價，覺得做男人要有承擔，希望幫E-kids形象沖喜吓。」有否請前隊友觀禮？他說：「噚日親戚為主，Alan（林詠倫）同Tommy（阮民安）都冇請㗎，下年擺酒會搵佢哋做兄弟頂酒。結婚戒指係鑽石，唔使10萬，鑽石與黃金，難及我一片真誠與真心。」<br>採訪：皓騫</p></body></html>