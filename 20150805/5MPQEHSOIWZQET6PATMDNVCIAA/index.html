<html><header><meta charset="utf-8"><title>被馬會廢武功？賀賢：一級賽唔得咪跑三級囉！</title></header><body><h1>被馬會廢武功？<br>賀賢：一級賽唔得咪跑三級囉！</h1><p>上月20號機坪重開首天，當日首匹露面之馬，是鞋王Le Saunda老闆李子彬的愛駒「兵威振」，呢匹馬經過多日操練，狀態開始漸入佳境；而練馬師賀賢，這天(4日)亦終於現身，煞科後佢曾返回家鄉澳洲探親，並趁機會休息，叉完電嘅賀賢精神爽利，又同記者打招呼。佢話自己前季只贏25場，但上季有34win進步唔少，感到滿意，並透露廄內各駒復課進度理想，不少質新馬更為成熟，可望突破上季頭馬數字。<br>由於今季百周年紀念短途盃一級賽，將由1000米轉為1200米，令全季的1000米級際賽，只得10月1日國慶盃和元旦日洋紫荊短途錦標，兩場均為三級賽，令到1000米直路賽專家「兵威振」出路減少，不易贏百周年紀念短途盃。賀賢話「兵威振」焗住集中火力爭該兩場三級賽，好在此匹傷患馬唞暑後健康、狀態俱佳，希望新季牠在韋達胯下有好成績。<br>至於李子彬新抱李皓玲的生力軍3歲自購馬Captain Colby(V047)，亦交由賀賢訓練，李子彬表示此駒在英國5戰，3捷於1000至1200米，寄望牠是另一匹「兵威振」。</p></body></html>