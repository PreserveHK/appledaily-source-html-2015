<html><header><meta charset="utf-8"><title>港大歸西 - 陳也</title></header><body><h1>港大歸西 - 陳也</h1><p>懨悶到爆的暑假，飲住冬瓜乾薏米水，依然難解心頭渴。<br>過去三年，飲鉛水的，點止啟晴邨。港大那些校委趕快抱膝驗腦，你們有頭有臉，不代表藍血有過濾東江水的超能力。鉛上腦，連微生物學專家都難救。求同存異，自己傾掂佢，行嗎？有頭有臉的校委們，以為關埋門密密斟，就能湯告魯斯上身，mission possible。等埋首副，套戲怎麼演下去，問過西環未？33個豬一樣的議員618事變中，做晒蠢貨樣辦，樂意被虐的校委，一人一句，未夾過口供，遲早甩轆。<br>首副，問號。但問號很快會被感歎號代替。插水茂又好，缺氧被抬上救護車那個大媽又好，都得接受，這個首副，極大機會，是城中紅人癡樹根！<br>震驚嗎？未算，次選是欣賞屁股指揮腦袋的葉某，校委以後還能除褲放屁嗎？至於自稱被虐那位主席，年紀大機器壞，要讓路給跳舞撐警那位唔識watchdog係乜的阿姐！整死港大，三年搞掂！這種政績，張德江同志一定like。不用解放軍入camp，港大校委列隊歡迎西環接管，改名西大，歸西獨大。未來三年，新聞訪問的強國師奶，一叠嘴搶白：「我們內地人唔報港大，噢不，是西大，乜有人讀咩？唔執笠咩！」 </p></body></html>