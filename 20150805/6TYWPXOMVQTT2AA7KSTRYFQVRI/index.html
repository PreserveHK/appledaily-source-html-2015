<html><header><meta charset="utf-8"><title>馮仁昭四圍超：陣痛20粒鐘Cara G.誕8磅B女 - 馮仁昭</title></header><body><h1>馮仁昭四圍超：陣痛20粒鐘<br>Cara G.誕8磅B女 - 馮仁昭</h1><p>混血女模Cara G.同任職攝影師嘅老公Jesper結婚兩年幾，上年3月生咗囡囡India Wilde之後宣佈再陀B女，第2位小公主噚日凌晨4點幾已經出咗世喇！小公主仲好有份量，體重有8磅㖭！</p><p>產後極速出院</p><p>Cara G.生第一胎嗰時，陣痛咗成四十個鐘頭，最後仲要打催生針，大女先順利出世，馮仁昭噚日搵過佢個經理人，佢話Cara G.今次都陣痛咗二十個鐘先至生，所以生完囡囡之後都好攰，但喺醫院休息過後，𠵱家已經返咗屋企休息。<br>再做媽咪，Cara G.心情當然好興奮，噚日仲第一時間喺微博分享佢同老公、剛出世囡囡嘅溫馨相片，佢留言話：「我家變成一家四口的時刻……我們的小女兒出生了，感激我丈夫@jespermcilroy再一次給我力量去分娩，帶這美麗的小寶貝來到我們的生命裏。」<br>撰文：馮仁昭</p></body></html>