<html><header><meta charset="utf-8"><title>每日一趣：伯南克是做空黑手？ - 黃尹華</title></header><body><h1>每日一趣：伯南克是做空黑手？ - 黃尹華</h1><p>中證監查封美國對沖基金Citadel的A股戶口後，內地傳媒如獲至寶，原來傳說中的境外做空勢力真係存在，而且仲係全球最大對沖基金之一。於是各方爭相起底，更加發現一個驚人事實，美國聯儲局前主席伯南克，竟然係Citadel高級顧問。儲局可能係做空A股幕後黑手，簡直係驚世大陰謀，令人震驚！<br>內地而家流行用陰謀論來解讀之前股災。有評論話，之前A股氣勢如虹，咁升法，好快上海陸家嘴就會取代紐約華爾街，美國政府同啲華爾街大鱷當然不會坐視不理，一定會做嘢來阻止A股崛起，而家查到伯南克真係為做空A股的境外對沖基金服務，中證監又立下大功。<br>伯南克有冇畀過做空A股貼士，暫時冇人知。不過，佢名氣之前被境外做空勢力利用，就係不爭事實。有外媒評論，中國救市仲未成功，係因為缺乏好似伯南克、格林斯潘呢類有分量的財金權威人士，即係話中國財金官員唔掂，打擊股民信心，算是另類做空工具。<br><br>黃尹華</p></body></html>