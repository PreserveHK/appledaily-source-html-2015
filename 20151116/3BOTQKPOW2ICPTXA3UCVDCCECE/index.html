<html><header><meta charset="utf-8"><title>西環集中營：假傘兵過界手法稍斂 - 季陶</title></header><body><h1>西環集中營：<br>假傘兵過界手法稍斂 - 季陶</h1><p>區選投票倒數一星期，泛民檢討形勢，未算樂觀。今次西環動員為建制助選拉票，有泛民中人形容這些人「真係乜都夠膽死做」，除了之前被揭找內地人來港助選，聽聞部份假傘兵幕後金主，也是地區社團、同鄉會人士。<br>有泛民中人說，他們曾向一些內地中間人打探，為何北京一方面說要打擊激進力量、支持溫和路線，另一方面連泛民最溫和的馮檢基，也全力狙擊？對方說香港選舉由中聯辦負責，對西環而言，越搶得多泛民議席，等同「業績」越佳，再加上不少地區社團、同鄉會頭面人物，也要向中央表態立功，最好自然是配合西環，出錢出力搶泛民議席，「至於打殘溫和泛民，會唔會幫助本土、熱血班激進派再抬頭？呢個就唔關佢哋事！」<br>面對「過界」助選手法，泛民唯一方法就是呼籲助選團及支持者，若發現違法行為，就要拍下證據報警或向廉署舉報，又或通知泛民候選人向執法機關舉報，這已是現時較可行又較有效方法。該泛民舉例，民主黨早前到廉署舉報東區南豐候選人李澤深疑收錢參選後，對方變得十分低調，「只見佢間中企吓街，好似好怕俾記者追訪」，有大廈預留海報位給區內三名候選人，但至今只有建制派楊默，以及爭取連任的當區民主黨區議員張國昌貼上海報，唯獨不見李澤深的海報（圖），「如果有心選而唔係只為𠝹票，點會到投票得番一個星期、有海報位都唔用？」<br></p><p>季陶<br><br>周一、三、五刊出</p></body></html>