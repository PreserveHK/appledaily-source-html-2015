<html><header><meta charset="utf-8"><title>【馮仁昭四圍超】丁噹籌備紅館再唱</title></header><body><h1>【馮仁昭四圍超】<br>丁噹籌備紅館再唱</h1><p>丁噹前晚喺台北小巨蛋舉行「我愛你戀習曲」巡唱，請咗綜藝節目主持吳宗憲（左）做嘉賓。今次除咗用情歌唱出愛情嘅變化同心境外，丁噹話想感謝曾經幫過自己嘅前輩，令佢有機會擁有自己舞台，而當年出道時首個電視通告就係憲哥嘅節目。丁噹上次嚟紅館開騷反應好好，佢話已經申請紅館檔期，希望可以挑戰開兩場。<br>撰文：馮仁昭</p></body></html>