<html><header><meta charset="utf-8"><title>隔牆有耳：網民等睇田少騷臂肌找數 - 李八方</title></header><body><h1>隔牆有耳：<br>網民等睇田少騷臂肌找數 - 李八方</h1><p>區選前夕，各黨派嘅政治明星都頻頻出動，殺入各區為候選人站台拉票。自由黨人氣王田北俊，就喺facebook貼文兼po相（圖），相中嘅佢去咗東區丹拿選區，即係該黨唯一女候選人曾卓兒出戰之地。田少揸住幡為呢位女將助選，仲留言：「一路助選，一路健身。如果我呢個post呃到一千個Likes，我月尾就喺Facebook show 我『練』咗成個月嘅老鼠仔！如果有人想睇……」<br>嘩，田少騷muscle喎，唔少網民雙眼發光，難怪貼文冇耐，輕易呃到過千個likes，最多嘅comment當然係要求田少「找數」。唔知曾卓兒對手、公民黨鄭達鴻又點睇？</p></body></html>