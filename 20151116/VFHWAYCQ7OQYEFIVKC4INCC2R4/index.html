<html><header><meta charset="utf-8"><title>【馮仁昭四圍超】嚴爵想與方大同合作</title></header><body><h1>【馮仁昭四圍超】<br>嚴爵想與方大同合作</h1><p>台灣歌手嚴爵噚日喺銅鑼灣舉行簽唱會，同fans玩遊戲兼且唱歌，講到今年8月喺香港開騷整親啲手指，佢話𠵱家已經好番，嚟緊仲要去唔同地方宣傳：「我覺得辛苦但又幸福，因為現在出專輯已很難，我很珍惜一年發兩張專輯的機會，希望更多人聽到我的音樂。」佢仲話自己好欣賞方大同，希望有機會可以同佢合作。 <br>撰文：馮仁昭 </p></body></html>