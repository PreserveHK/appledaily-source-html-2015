<html><header><meta charset="utf-8"><title>港貨城目標非水貨客</title></header><body><h1>港貨城目標非水貨客</h1><p>【本報訊】位於落馬洲邊境、打正旗號將水貨客分流的購物城趕在10月1日前開幕，前海亦擬建俗稱「港貨城」的「全球商品保稅展示交易中心」，希望明年農曆年前開業。洪為民強調，中心與邊境購物城的最大分別是以內地消費者為目標，非為水貨客而設，已有5間香港公司提交意向書，當中4家是地產商，餘下1家是零售管理公司。</p><p>確保賣真貨</p><p>中心樓高兩層、佔地約20萬呎，洪為民指會要求有興趣的投資者研究認證系統，確保所賣貨品必須是真貨，「我哋（中心）針對兩個問題，一係幫助紓緩香港自由行旅客，如果喺中國境內興建（中心）畀你買嘢，就唔使嘥時間過境。另一個諗法係信心問題，內地人嚟香港買嘢係對貨品有信心，所以我哋要確保賣嘅貨係真嘅」。<br>他說無意與邊境購物城「搶客」，因中心設在內地，部份貨品入境必須課稅，但由於前海是保稅區，「入口唔使打稅、賣出先至要，對零售好處係成本低咗」，管理局亦會與內地當局商討，能否讓部份貨品享稅務優惠，他稱中心租金一定較香港便宜，相信對零售商有一定吸引力。<br> ■記者陳雪玲</p></body></html>