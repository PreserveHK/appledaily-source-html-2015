<html><header><meta charset="utf-8"><title>隔牆有耳：祖堯BB叫同學咪做大嘥鬼 - 李八方</title></header><body><h1>隔牆有耳：<br>祖堯BB叫同學咪做大嘥鬼 - 李八方</h1><p>中大為咗推動減少廚餘，舊年3月夥拍綠領行動開展為期兩年嘅「惜食在中大」計劃，除咗為校園添置廚餘堆肥機，仲設有「食晒有獎」活動，學生大使「有衣食達人」會喺lunch time隨時喺食堂現身，以飯堂現金券獎勵將點餐食清光嘅食客，至今原來已經巡迴中大13間飯堂宣揚惜食訊息，派發逾300張飯堂現金券。</p><p>食晒有獎</p><p>中大校長沈祖堯亦瞓身支持，星期一以神秘嘉賓身份參與「食晒有獎」活動，拍住「有衣食達人」同大嘥鬼喺lunch time殺入范克廉樓咖啡閣宣傳；除咗獎勵食清光嘅同學，祖堯BB仲同同學玩「廚餘知多少」問答遊戲，呼籲同學要有衣食。<br><br>李八方<br>mailto:pf_lee@appledaily.com</p></body></html>