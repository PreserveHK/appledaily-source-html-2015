<html><header><meta charset="utf-8"><title>【拆局】王征玩嘢　借維基向政府施壓</title></header><body><h1>【拆局】<br>王征玩嘢　借維基向政府施壓</h1><p>亞視六點鐘新聞報道爆料，指王征、黃炳均已將亞視股份賣予王維基，消息馬上引起哄動。《壹錘定音》主持李慧玲分析，亞視的新聞報道仍有許多未解之謎，其中最引人關注的是王維基的反應。新聞出街後，王維基整晚「潛水」，慧玲引述政圈有講法，指他正私下探路，想知道北京和特區政府的反應，以及「一男子」會否再次出手阻他進軍免費電視市場。<br><br>慧玲收到風，今次亞視爆料，是由王征報料並下令新聞部報道，藉此向特區政府及北京施壓。慧玲認為王征最想發放的訊息是：「唔想維基入主亞視，唔該搵白武士來買起我！」這種干預新聞部運作以達到個人目的的做法，王征早有前科，2011年亞視新聞誤報江澤民死訊，正是由他下令。<br><br>慧玲提醒大家留意亞視報道這宗新聞的時間，剛好是外傳行會為亞視定下的死線日期。政府消息一直表示如果亞視在死線前仍未有白武士注資，就會收回亞視牌照。<br><br>王維基曾經公開表示，「一男子」千方百計阻撓港視發牌。所以，無論王征抑或王維基，很清楚即使王征答應將亞視股權買給維基，並不代表港視可順利透過亞視「借屍還魂」。雙方交易除了要法庭、通訊局批准外，亦要行會批准。即使行會同意這宗交易，政府仍可透過不續牌.，令到維基無法進入免費電視市場。<br><br>王征以往都多次在買賣亞視一事上，借用傳媒玩手段。慧玲提醒大家留意上周四，王征曾接受內地媒體《財新網》訪問時透露，最後一個白武士都拒絕出資，亞視三月底便要倒閉，但兩日後，王征又否認，表示仍與幾位白武士洽商。<br><br>至於昨日亞視的新聞報道，慧玲提醒大家留意幾點：「亞視新聞話，王征同黃炳均決定接受王維基條件，將亞視股權賣畀王維基，並將豁免亞視大部分債務。既然維基提得出條件，即係雙方曾經傾過，但未肯定嘅係，維基依家最後係咪都同意咗？雙方有冇簽約？話豁免大部分債務，即係唔係全部，即係幾多？冇講。據我所知，維基以前曾經提過另一個條件，係要保證亞視可以續牌先買亞視，依家呢個條件點呢，新聞冇講。」<br><br>「新聞有一樣好重要都冇講，究竟雙方買賣價錢幾多？據王征身邊嘅人透露，法庭判咗王征要還三億俾查懋聲，所以如果價錢低過三億，王征一定唔會賣，一般估計會係五、六億。此時此刻，王征最緊要係攞番少少離場，唔係一無所有。」<br><br>慧玲又指，政圈針對這宗賣買還有另一種講法，是北京已經回心轉意，讓港視在七一前借亞視「借屍還魂」，緩和社會氣氛，以爭取政改通過。但慧玲認為這種講法一廂情願。</p></body></html>