<html><header><meta charset="utf-8"><title>每日一趣：帶旺港旅業新招 - 黃尹華</title></header><body><h1>每日一趣：帶旺港旅業新招 - 黃尹華</h1><p>2012年，內地有部戲《泰囧》大熱，豪奪12.6億元（人民幣．下同）票房，打破所有華語片紀錄。部片講內地旅客喺泰國奇遇，上畫後大幅帶旺當地旅遊業。單喺2012年，泰國的內地遊客就激增六成！<br>《泰囧》下集《港囧》已經拍完，顧名思義，當然係講內地客喺香港的旅遊奇事。導演徐崢周一舉行新片發佈會，奇就奇在，竟然冇講部片幾時會上畫。製片方光線傳媒話，相信《港囧》能打破紀錄，票房可望達15億元。不過，以中港兩地而家的對立民間情緒，恐怕票房都難睇好，延期上畫都好合理。《泰囧》幾位主角喺泰國豪使金錢，到處橫衝直撞，又周圍打交，盡顯土豪本色，正係而家內地遊客寫照，搞到唔少泰國景點要抵制。《港囧》可以帶旺香港旅遊業，但恐怕未必受香港市民歡迎。<br><br>黃尹華</p></body></html>