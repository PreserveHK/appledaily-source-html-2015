<html><header><meta charset="utf-8"><title>求驗客手記 ：英幼獅巧勁反勝德軍</title></header><body><h1>求驗客手記 ：<br>英幼獅巧勁反勝德軍</h1><p>我求大俠相信大家都知道英格蘭班幼獅喺國際球壇嘅表現，一向都好過班大佬，佢哋仲已經殺入咗今夏喺捷克舉行嘅U21歐國盃決賽周；而喺日前，佢哋就喺米杜士堡同德國U21拍跳，仲喺兩度落後下，憑着連格、列特文同埋禾特普斯嘅入球，以3:2反勝對手㖭！</p><p>唔好以為德國個陣好弱呀，佢哋有巴塞門將達史特根守龍，又有利物浦中場安利簡恩同埋史浩克04前鋒麥斯美亞壓陣，所以幼獅依然可以反勝佢哋，真係有啲料到㗎！難怪英格蘭U21領隊修夫基賽後都好開心咁話：「今場可以反勝，充份顯示出己隊球員嘅質素及決心，我好滿意。」</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>