<html><header><meta charset="utf-8"><title>謝安琪同無綫有約照出席林峯倒戈撐樂視開張</title></header><body><h1>謝安琪同無綫有約照出席<br>林峯倒戈撐樂視開張</h1><p>港視最後一部劇集《開腦儆探》昨日播完，王維基網劇時代曲終人散。樂視（Letv）選擇同一日於將軍澳舉行名為「出大視」發佈會，除港媒外，還邀請了400位內地媒體參加，大力宣傳樂視節目內容，不過卻蝦碌寫出16年9月31日前免費字句，但9月只有30日。<br>為減淡「紅色資本」入侵本土文化的色彩，樂視邀請了前港視男神王宗堯、女神謝安琪、無綫前一哥林峯，欣宜及廖碧兒等出席，他們均獲贈三年免費合約及4K盒。林峯表示平時有跟女友吳千語一起追看英、美劇，問到出席記者會可擔心激嬲無綫？他說：「冇問題，自己作為一個觀眾，想多一個選擇，良性競爭之嘛。」可會跟樂視合作？他說：「要睇吓點，近期少拍電視劇。」早前被影到跟古天樂食飯，是否斟拍《尋秦記》電影版？他說：「食吓飯啫，係都明年嘅事，期待合作。」<br>王宗堯和欣宜均希望與樂視或霍士等不同機構合作，認為港人睇電視習慣已改變。但欣宜和謝安琪與無綫有歌手合約，可怕無綫小器？欣宜說：「唔擔心，我飲TVB奶大！」謝安琪則說：「唔會，唔通我去外國啲電視台出席節目，又外國勢力咩！唔需要咁驚恐，咁驚弓之鳥。」但可擔心影響老公張繼聰前途？她說：「我哋工作係獨立個體，大家唔同公司，唔使畀咁大壓力。」</p><p>王宗堯憧憬睇本地作</p><p>王宗堯亦不擔心被鬧投向紅色資本，他說：「想嚟親眼睇吓樂視到底畀到乜憧憬大家。見佢原來引入好多外國劇，仲有用自己local人才去製作，覺得香港需要更多呢類電視台及電視製作。」<br>此外，亞太區執行總裁莫翠天透露樂視計劃每年投資1億港元，拍至少2至4部頂級水準劇集，問會否向無綫藝人埋手？他說：「我哋範圍好大，唔限邊度嚟。我哋唔同電視台會搵固定一班人去製作，呢個年代流水作業式嘅傳統電視模式，我諗大家睇數據都清晰知道。」是否會重金禮聘？他豪氣說：「我哋要達到效果為止。」<br>採訪：卓寶花<br>攝影：陳俊強</p></body></html>