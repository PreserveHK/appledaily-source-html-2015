<html><header><meta charset="utf-8"><title>【飲食籽】中秋唔只食月餅！轉食嫦娥玉兔cupcake</title></header><body><h1>【飲食籽】中秋唔只食月餅！轉食嫦娥玉兔cupcake</h1><p>白蓮蓉、奶黃、冰皮、榴槤……數之不盡的月餅新口味，其實中秋節除月餅外，仲可以有其他得意選擇！剛於本月開業的Sweets-lab工作室，就特別以「嫦娥玉兔」的故仔做主題，為中秋節創作出一套四款的cute爆「月餅」，包括有古裝扮相的「嫦娥」cupcake、穿裙仔的玉兔、以及趣緻的茶壺3D卡通曲奇，睇得又食得，最緊要冇咁悶。工作室更會於每月開辦工作坊，教授製作3D figure蛋糕，到時就有機會親手做出得意公仔cupcake，用嚟送禮就最啱。 <br><br>Sweets-lab<br>九龍官塘鴻圖道28號12樓<br><br>記者︰黃依情</p></body></html>