<html><header><meta charset="utf-8"><title>錢嘉樂笑細女狂食奶</title></header><body><h1>錢嘉樂笑細女狂食奶</h1><p>湯盈盈前日凌晨為錢嘉樂誕下次女Kassidy，盈盈今日出院將會與囡囡見傳媒。昨日下午錢嘉樂和外父外母及大女錢凱晴到醫院探望盈盈，好友佘詩曼和文頌嫻亦有現身。<br>嘉樂因工作只逗留兩小時便離開，問到盈盈情況？嘉樂說：「都幾精神，細女成日都好肚餓，上去咁耐都餵咁耐奶，家姐今日都有接觸妹妹，好好奇，相處得幾好，初初都驚佢呷醋，不過盈盈餵奶時，都有叫大女埋去一齊，仲指住妹妹嗌sister sister。」再問B女是否已收水？嘉樂笑言：「收咗啲，佢好似OT完口腫面腫，今日就似媽咪，細女左邊面有酒粒。」會否追多個仔？嘉樂笑說：「未呀，等細女大個啲先，呢幾日要湊住一個都幾辛苦。」<br>採訪：張俊銘<br>攝影：沈健程</p></body></html>