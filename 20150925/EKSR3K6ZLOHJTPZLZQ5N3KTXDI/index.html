<html><header><meta charset="utf-8"><title>直播app　吸客兼吸金FFx試玩17：講乜都得</title></header><body><h1>直播app　吸客兼吸金<br>FFx試玩17：講乜都得</h1><p>近日在台灣等地爆紅的app「17」，近日已流傳到香港演藝圈，女子組合FFx昨日親臨《蘋果》大樓，即場玩直播無所不談，先後多次大跳大唱《Sugar Baby》，她們直言「好好玩，講乜都得」外，又可以吸客兼吸金。前日大肚婆官恩娜、莊端兒及薛凱琪等已先玩為快，借此跟fans見面，又可解悶，不過亦引來部份變態網民提出猥瑣問題，反映出這個app引申出的道德問題。</p><p>人氣直播app「17」爆紅，其吸引之處除可滿足表現慾外，更為新進藝人提供曝光機會，而點擊率亦可為用戶賺錢，不過就引申出以色情或不雅的直播片呃「like」來賺錢的問題。<br>近日不少圈中人都有參與玩app，女子組合FFx昨晚到《蘋果》大樓，以網名ffx_appledaily登入作直播，高峯期有超過400人同時收看，亦令FFx的追蹤人數升到超過2,000人。不少網民不停留言，令她們應接不暇，最多的留言是讚成員Christy好靚，亦有不少人要求她們跳唱《Sugar Baby》，在半小時的直播FFx先後跳過三次，亦有人問下一隻會推出甚麼歌。成員Ceci事後接受訪問時笑言：「好好玩，講乜都得，好開心咁多人會睇同追蹤多咗咁多fans。」</p><p>Ella擊退變態網民</p><p>至於下個月預產期的官恩娜（Ella）因留家養胎，她借17解悶與fans互動，卻引來一名網友提出「我想睇你乳頭」，她不甘示弱即時反擊說：「你自己有都兩個啦，使乜睇我，我唔會俾你嚇親。」官恩娜昨在電話中說：「玩呢個app其實都係想同大家分享自己嘅生活，同fans聯繫，我相信大家會尊重自己同尊重別人嘅。」<br>另疑被性騷擾的還有張致恒的𡃁模女友莊端兒，昨凌晨她玩17直播，有網友直問她「大波嗎」，昨午莊端兒再次直播自己化妝，亦引來網友取笑她：「你好似未剃海膽（腋下毛）？」即場莊端兒以「冇可能，我都冇」回應。她昨日透過電話回應被言語騷擾時說：「有啲粗俗同露骨嘅會當睇唔到，或者話『咦你咁樣講嘢嘅』，其實都唔算騷擾，係多口啫。」此外李蘊、蔚雨芯、黃榕、趙學而、鄭融及薛凱琪都輪住玩，李蘊昨回應說：「呢個app好似Instagram咁玩，可以post相，但多咗個直播功能。」</p><p>素人都有千人觀賞</p><p>17無疑提供一個平台給新人增加曝光率，昨日凌晨有份演出王晶新戲《鴨王2》的新人林莉嫻（Leslie）亦出現在17，先後有400多人看過直播，其經理人昨在電話中笑言「暫時會叫佢少啲玩」。除了藝人，17亦為素人提供表現機會，昨凌晨一位穿上三點式泳裝的女士，憑突出的風格引來過千人觀賞直播，不少留言非常露骨及取笑成份，包括「解泳衣先跳」、「做咩sugar baby㗎」，亦有粗言穢語在內。<br>採訪：小米、嵐山、皓騫</p></body></html>