<html><header><meta charset="utf-8"><title>【飲食籽】父親節參考　城中四大麻甩小炒</title></header><body><h1>【飲食籽】父親節參考　城中四大麻甩小炒</h1><p>世上只有媽媽好，爸爸不過是個佬。<br>若果你爸跟我老爸一樣也是個麻甩佬，要逗他高興，其實非常簡單。配方如下：<br><br>地點：氣氛輕鬆的麻甩小炒店。<br>人物：保持沉默的媽媽、洗耳恭聽的孝順仔女。<br>內容：點幾個鑊氣十足的撚手小菜，無限量供應大啤，然後讓爸爸盡情大大聲話當年 / 講爛GAG / 訓話仔女 / 發表政見 。<br><br>末了別忘了加一句「父親節快樂」作甜品。如此這般，爸爸便會有一個快樂無比的父親節，然後又有力氣工作為家庭打拼。</p><p>萬發有好幾間分店，可是質素還是以耀東街的那間最好。位於舊區，沒有裝修可言，卻是又便宜又好食，性價比甚高。名菜是一道黑椒薯仔牛柳粒，那粒薯仔既爽又綿，外脆內腍，獨步天下。海鮮選擇多，價錢亦抵食。<br>萬發海鮮飯店　石硤尾耀東街3-5號地下<br></p><p>麻甩中的麻甩，一牆都是有錯別字的菜牌，卻成了店子特色。口味亦夠麻甩，有野豬肉、涼瓜炆豬皮、鴨下巴、肥鵝腸等重口味食物。價錢便宜，份量夠多，不過經常有人滿之患，記得訂位。<br>珠江酒家　太子荔枝角道138號地下</p><p>從前做蛇羹起家的店子，轉營成功為小菜館。有很多獨門補身名菜，如涼拌鹿筋、蛇汁浸雞等。另外荷包鱔、砵酒蠔等等均是招牌菜，燉湯亦足料夠火喉，必點！<br>彪哥海鮮菜館　觀塘宜安街4號P-Q號舖<br></p><p>好幾道菜式都賣相驚人，呃like一流，例如每枱必點的鐵板黑椒豬手，原隻豬手鐵板上，熱氣騰騰。又好像土匪雞，原隻棟篤企上枱，還要手撕來吃，好食又好玩。<br>大中華　長沙灣福榮街539號地下</p><p>記者：陳詠敏</p></body></html>