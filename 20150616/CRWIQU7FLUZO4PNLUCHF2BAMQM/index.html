<html><header><meta charset="utf-8"><title>【馮仁昭四圍超】林峯用密碼示愛 - 馮仁昭</title></header><body><h1>【馮仁昭四圍超】<br>林峯用密碼示愛 - 馮仁昭</h1><p>林峯同吳千語拍拖以嚟，一直恩愛，雖然佢哋各有各忙，但係都會爭取時間甜蜜外遊，近排林峯再密密拍廣告搵真銀，同合作多年嘅珠寶品牌「Love Forever愛恆久」系列擔任代言人，喺廣告裏面，林峯企喺街角，用情深款款嘅眼神向另一半獻上鑽石手鏈，林峯仲話平時同女友互傳信息時，會以數字同符號溝通，如520、1314及心形圖案等「密碼」，果然別具心思。<br>撰文：馮仁昭</p></body></html>