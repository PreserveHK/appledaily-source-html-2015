<html><header><meta charset="utf-8"><title>每日一趣：炒燶股不失霸氣 - 黃尹華</title></header><body><h1>每日一趣：炒燶股不失霸氣 - 黃尹華</h1><p>炒燶股票時有發生，長沙股民侯先生，選擇跳樓一死了之，但亦有一位福建漳州的90後，挪用客戶資金蝕清光後，一走了之，公司仲向客戶發公告，「這點小錢不可能退還給你們，我要東山再起，需要這個錢，不用來找我。特此公告！」<br>呢份被內地傳媒稱為「最囂張走佬公告」，係由漳州匯霖投資公司老闆朱振霖所發出。該公司專門做配資業務，收取客戶保證金，幫客戶向信託公司取得資金後，就可4倍槓桿炒股，但股價稍有下跌，就會被斬倉。<br>配資本身已風險極高，朱振霖嫌唔夠喉，將客戶資金攞來自己炒，終爆煲。<br>公司6月5日倒閉，老闆失蹤，客戶血本無歸。事件暴露內地配資不單風險極高，且毫無監管。牛市表面風光，背後卻隱藏一個個炸彈。<br><br>黃尹華</p></body></html>