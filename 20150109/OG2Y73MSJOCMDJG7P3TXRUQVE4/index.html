<html><header><meta charset="utf-8"><title>體壇拾趣：迪祖、拿度罕鬥雙打</title></header><body><h1>體壇拾趣：迪祖、拿度罕鬥雙打</h1><p>塞爾維亞網球1哥迪祖高域（圖）新一年繼續強勢，周三喺卡塔爾網賽，分兩條戰線出擊都順利贏波。迪祖喺男單次圈輕鬆以直落兩盤6:2、6:1勝出，淘汰烏克蘭嘅史達賀夫斯基，8強對手係克羅地亞嘅卡洛域。到咗男雙8強，佢就拍住小師弟卡拉真洛域贏波，入到準決賽要硬撼拿度同摩納哥嘅組合。<br>迪祖鬥拿度，喺單打比賽當然係家常便飯，但兩位喺雙打碰頭實在非常罕見；原來自從佢哋轉打職業之後，呢個場面只係發生過1次咋。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>