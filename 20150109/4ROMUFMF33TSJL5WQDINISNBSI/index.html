<html><header><meta charset="utf-8"><title>求驗客手記︰謝四過銀河踢攻中</title></header><body><h1>求驗客手記︰謝四過銀河踢攻中</h1><p>究竟謝拉特（圖）踢攻中好定防中？今季唔少利迷都講起呢個問題，因為謝拉特擺前定擺後都有問題；但謝四今夏轉投洛杉磯銀河後，就唔使煩，因為銀河教練艾連拿講明，佢想將謝拉特有咁前推到咁前，「我希望佢嘅位置靠近我哋嘅前鋒，而唔係中堅。佢有出色嘅進攻能力，所以我會盡力協調，令佢可以接近對方龍門。」謝拉特嚟緊去美國，唔少美國球迷都好興奮，例如NBA球星拜恩，佢話自己已經係謝四嘅粉絲好多年！此外，謝四投銀河，意味住來季美職聯會出現「雙特」打吡，因為林柏特應該會喺夏天返紐約城，呢場打吡會喺8月23號舉行。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>