<html><header><meta charset="utf-8"><title>專家論勢：貴州茅台勝同業</title></header><body><h1>專家論勢：貴州茅台勝同業</h1><p>早前曾經統計過，滬港通通車至今，最具人氣嘅幾隻股份，今日就同大家研究一下佢哋點解咁有人氣。讀者對港股嘅了解相對唔會少，所以主力分析一下滬股通中嘅人氣股份。<br>首先從貴州茅台着手，眾所周知係大陸十大白酒品牌之一，主要競爭對手係深圳上市嘅五糧液。茅台於2001年上市，一直以來均為股民嘅愛股之一，拍得住港人愛騰訊（700）。<br>雖然中央推出三公消費政策之後，白酒市場進入調整期，公司收入同盈利難免會下降。不過，由於公司以生產高檔白酒為主，其淨利潤率過去兩年維持超過八成，遠遠跑贏同業，所以公司一向喺外資透過QFII同RQFII投資的愛股。不過，市場普遍對白酒市場今年復蘇情況睇法仍然有分歧，但經過一輪調整後，唔排除市場會出現整合，而茅台被整合嘅機會唔大，反而可能併購其他酒商。<br>不過，舊年白酒市場增長只有約5%，為白酒市場最差嘅一年，暫時亦未見到有明顯嘅復蘇。面對三公消費政策，公司雖然已發展中低檔白酒，但內地市場在中低檔酒的品牌眾多，競爭激烈，投資風險仍不低。<br><br>流氓</p></body></html>