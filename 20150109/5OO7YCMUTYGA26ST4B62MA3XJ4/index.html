<html><header><meta charset="utf-8"><title>女兒國：雨僑賭場百發百中</title></header><body><h1>女兒國：雨僑賭場百發百中</h1><p>最近忙於籌備新歌的雨僑，當然不忘爭取時間四出登台賺外快，早前她到澳門登台時，趁機到賭場行一轉，結果贏了數千元，認真幸運，雨僑笑說：「我平時唔捨得將啲錢拎去賭，嗰次只係湊吓熱鬧玩一鋪，點知竟然贏錢，我都覺得好lucky（幸運），跟住都有請啲同事食嘢！」<br>身兼藝人和生意人的雨僑，雖然收入比過往好，不過與目標仍有一段距離，她笑說：「做女仔一定要為自己打算，加上做藝人嘅收入又唔穩定，所以唔可以亂用錢，我𠵱家向住小富婆嘅目標進發。」她亦表示今年希望買車：「我諗住買架車代步，等我努力賺錢，兼且又要改進吓啲駕駛技術先再買架靚車！」<br>採訪：非非<br>形象設計：Chloe Mak<br>服裝、場地提供：Off The Wall</p></body></html>