<html><header><meta charset="utf-8"><title>【壹週刊】企張智霖隔籬新男神王宗堯失控爆喊</title></header><body><h1>【壹週刊】企張智霖隔籬<br>新男神王宗堯失控爆喊</h1><p>【壹週刊】男神王宗堯喺經理人公司三周年晚宴上，幾杯落肚，當場爆喊。<br><br>入行十一年，十年都冇人識，一憑港視《選戰》風光，令王宗堯一時感觸……攬住公司同事係咁喊……。喊到收唔到聲嘅王宗堯，不時用餐巾抹眼淚，同事見佢眼淚好似噴泉咁，轉身拎餐巾紙俾佢抹兩吓眼淚，王宗堯又攬實同事2分幾鐘後，佢嘅情緒先至平伏。<br><br>王宗堯因咩事，喊得咁淒涼？王宗堯說：「過去呢一年公司好多變遷，好多同事離開咗，大家都好辛苦，新同事都盡咗力，相對嚟講舊同事又好，新同事又好，見到呢個情形出咗嚟，我希望同佢哋分享，覺得佢哋喺我身邊辛苦之餘，同事有啲唔喺度，亦有啲感觸啫！」<br><br>王宗堯說：「當初同我默默耕耘嘅同事唔喺身邊，唔可以同我分享成果有啲唔係好開心。」捱咗十一年，而家先得到少少成績，喺周年晚會上仲可以企喺一哥張智霖旁邊，男神話一時感觸。<br><br>多年努力沒有白費，抹乾眼淚繼續向前！加油男神！<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>