<html><header><meta charset="utf-8"><title>被指WhatsApp騷擾許方輝夫婦周嘉儀：冇許太電話</title></header><body><h1>被指WhatsApp騷擾許方輝夫婦<br>周嘉儀：冇許太電話</h1><p>有宅男女神之稱的前新聞之花周嘉儀近日多桃色新聞，繼被本報直擊搭上開餐廳的有米新歡Edward後，但昨日有報道指周嘉儀好勝，仍然對無綫新聞部已婚舊愛的許方輝未肯放手，狂以WhatsApp及電話纏擾不果，更升級滋擾許太陳佩琳，以WhatsApp「問候」對方，嚇到許方輝火速搵屋搬。</p><p>「應尋求警察協助」</p><p>周嘉儀昨日在中環ifc出席地產活動時，透露分手後已有一段時間沒有與許方輝聯絡，並強烈否認指控：「其他人嘅嘢唔去評論，因為指控幾嚴重，對個人聲譽同操守有影響，話我滋擾，用電話同短訊，我完全冇做過，所以要鄭重澄清，一次都冇，任何接觸都冇，連佢（許太）電話都冇。」<br>周嘉儀自言離開無綫僅一個多月，對不斷傳出負面新聞感到奇怪，問到會否覺得有人放料？她表示：「我唔想去評論，如果被人滋擾，我覺得好慘，如果真係有咁嘅事，應尋求警察協助。我淨係想專注自己嘅工作，我一定唔會，過往亦都冇做過咁無聊嘅事。」<br>有指當日許方輝有欠交代，故令她耿耿於懷，周嘉儀表示：「總之我做好自己，唔想評論其他人，怕影響到人哋。」她認為清者自清，亦不會因此事搵對方解釋。記者笑言今次新聞會否嚇怕新歡Edward，她表示：「唔知呀，做好自己，唔想有啲冇意義同負面嘅嘢發生。」對於真命天子的要求，周嘉儀笑言：「要溝通到，價值觀夾唔夾，心地好，生活上同工作上畀到意見我，隨緣，我享受𠵱家生活。」<br>採訪：黃曉妍<br>攝影：沈健程</p></body></html>