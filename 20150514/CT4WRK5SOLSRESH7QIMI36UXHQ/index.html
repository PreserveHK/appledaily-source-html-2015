<html><header><meta charset="utf-8"><title>韓寶圖：Rain廚神顯身手</title></header><body><h1>韓寶圖：Rain廚神顯身手</h1><p>【炮製牛扒】</p><p>韓國男歌手Rain上星期喺紐約出席活動後，就留喺當地嘆世界。佢噚日於微博公開自己化身廚神嘅新相，睇見佢煮牛扒時有板有眼，真係令人流晒口水。</p><p>【宴請好友】</p><p>煮完牛扒，Rain梗係唔會獨食，佢拎埋嘢飲同朋友轉場去露台開餐， 一邊食一邊傾，人生一大樂事。Rain做完廚神仲做埋「樓面」打點一切，真係唔話得！</p></body></html>