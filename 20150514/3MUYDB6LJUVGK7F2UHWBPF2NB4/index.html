<html><header><meta charset="utf-8"><title>呃學生，未講完！ - 陳也</title></header><body><h1>呃學生，未講完！ - 陳也</h1><p>呃細路，講完！呃學生，未講完！<br>街站發水簽名呃鬼，願篤上釣。但是，呃一班送上門、深信有咁筍、食宿全包21日遊學美國團的細路，呃到擺上網，借細路過橋照字宣讀撐政改，這樣，比姓周那條友，呃得更…咩！不止呃細路，是呃未來的「社會嘅工作者」！一代一代呃下去，昨日是長者，今日是中學生，下一步，社團呃K1仔，再下一步，陀B大肚婆都呃住先！<br>一路廣西，有錢買起西環張×明一支飲歌的土豪社團，「零團費」的陰謀被識穿前，有解放軍駐港部隊想以「打吓友誼波」呃中大學生。跟解放軍在校園聯誼？沈校長祖籍不是廣西吧！中大學生不落搭，撞了板，呃醫科生，又點？醫學會做過兩輪投票，結果都是大比數反對831方案。但有人不死心，再搞投票，前提是不准醫科生參與，零票！<br>呃細路！屈學生！阿媽幫你娶老婆！貌似珠姐的美孚13期大媽大讚「好精彩」！食過催淚彈捱過慈母棍的你，理解世界從來無咁筍。各位，戴定眼罩頭盔耳塞吧，講完。 </p></body></html>