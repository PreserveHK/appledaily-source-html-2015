<html><header><meta charset="utf-8"><title>趣趣地：耶耶生日收900萬大禮</title></header><body><h1>趣趣地：耶耶生日收900萬大禮</h1><p>話咁快又一年，噚日係曼城中場耶耶托尼（前）32歲生日，相信球會都唔敢怠慢，送個蛋糕畀佢，無謂好似上年咁搞到佢嬲啦。不過，蛋糕又點夠銀紙實在呢？英國《每日郵報》指，耶耶份約寫明，如果藍月拎到歐聯資格，佢就會多成72萬鎊（約876萬港元）獎金，真係買幾十萬個蛋糕日日唱happy birthday to me都冇問題。另外，意大利傳媒越吹越行，話耶耶下季肯定去國際米蘭，仲傾好晒個人條件，據報耶耶肯降薪到800萬歐元一年。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>