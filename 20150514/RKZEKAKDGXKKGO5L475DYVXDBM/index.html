<html><header><meta charset="utf-8"><title>異動空間：萬事俱備等暴炒 - 魏力</title></header><body><h1>異動空間：萬事俱備等暴炒 - 魏力</h1><p>記得A-Level時期，讀世史的魏力棟notes去到膝頭咁高，要有效消化及記住重點，老師教落可以畫mind map，將有關的人物、事件串連一起，在腦海構成一幅圖畫。今日介紹的中國支付通（8325），絕對可畫幅A3紙的mind map，紙張中央的靈魂人物就是主席民企之父張化橋。先講新鮮滾熱辣消息，集團昨收市後出通告，張化橋將由非執董調任執董，名正言順入主揸fit，相信是全力大搞的先兆！再講背景，張化橋出身投行併購最在行，人脈也是深不可測，將其放在最炙手可熱的互聯網金融業，具有無可比擬的優勢，齋計舵手價值，已遠超目前36億元的市值。<br>集團有齊內地網絡支付、預付卡及銀行卡收單三張主要牌照，其中預付卡牌照連阿里及騰訊（700）都冇。去年底集團與支付寶連線，共拓東南亞及日本市場。拍上星級夥伴後，今年1月集團再與新加坡國家支付系統合作開發軟硬件，4月再發換股債引入海通及嘉銀，共拓跨境支付。同月再配股集資收購電腦軟件商。狂炒三大條件：猛人、當紅業務概念、資金全部齊晒，點會唔升爆廠？<br><br>魏力<br> http://www.facebook.com/2012jason </p></body></html>