<html><header><meta charset="utf-8"><title>女神tea time：細價股要睇泰豐 - Fifi</title></header><body><h1>女神tea time：細價股要睇泰豐 - Fifi</h1><p>網絡世界無地域、時間限制，只要識得玩，人人都可以將自己捧做明星。不過最近澳洲網絡名模Essena O'Neill，喊晒口咁喺YouTube出片，話決定唔再玩Instagram（IG），話希望做番真實自己。<br>IG世界嘅完美，冇錯係虛構，不過假又點？始終靚嘅嘢係有市場。IG最近先同fb整合推出廣告平台，有用IG就知呢個廣告平台受大小企歡迎。fb上季業績勁靚，廣告收入按年增45%至43億美元；流動廣告佔整體廣告收入的比重增至78%。<br>股份方面，噚日隻泓淋科技（1087）公佈，以4.5億元收購一間從事網絡系統整合業務的公司的75%股權，股價不單止冇行，仲跌半成，所以都係算。反而見到唔少細價股起動，好似曾賣盤不遂嘅景福（280）都突然炒高，似乎殼股有炒味！泰豐國際（724）呢隻股細細粒，隻股5月先話獲股權洽購建議，事有湊巧，10月底就向Active Shell及帝鷹，分別配4.84億及2.39億股，佔擴大後股本約5.2%。<br>隻股9月見底後慢慢升，昨日抽升15%，個圖靚仔，種種迹象似話畀你聽隻股將有大動作，可以跟進。<br><br>Fifi<br> http://www.facebook.com/lovefrystock <br>本欄逢周二、四刊出</p></body></html>