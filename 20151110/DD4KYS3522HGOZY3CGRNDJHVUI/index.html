<html><header><meta charset="utf-8"><title>𡃁模Hidy誕萌女</title></header><body><h1>𡃁模Hidy誕萌女</h1><p>𡃁模余曉彤（Hidy）去年嫁給消防員老公Willian，今年即宣佈有喜，前日順產誕下6.7磅B女，囡囡英文名叫Willa，母女平安，Willian親手剪臍帶。</p><p>Willa既萌又精靈，Hidy昨日接受電話訪問時難掩興奮心情：「噚晚生完，一直瞓唔着，太難忘。」Hidy雖怕痛仍選擇順產，她說：「想BB自己決定邊日嚟到呢個世界，點知佢比預產期早咗成十幾日，我冇心理準備，佢話嚟就嚟，我都嚇親。噚日老公返工，我急急腳入院，連走佬袋都唔記得拎，勁大頭蝦。」結果Hidy經歷20多小時陣痛才生了Willa，她說：「沒有最痛，只有更痛，最難忘係我入產房痛到係咁大叫，直到BB出世，佢眼仔睩睩望住我，我先開始平靜落嚟。」Willa貌似爸爸，Hidy昨已開始用人奶餵BB，母女關係更親近。<br>採訪：陳杰</p></body></html>