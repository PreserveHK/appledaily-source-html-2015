<html><header><meta charset="utf-8"><title>街坊：愛子但用錯方法</title></header><body><h1>街坊：愛子但用錯方法</h1><p>【本報訊】塞阿仔入車尾箱事件昨曝光後，巿民議論紛紛，不少藍田街坊更直斥非常父母的不是，但在廣田邨美食廣場經營餃子店的張先生則力挺涉事李父，形容他相當愛錫一對兒子，應該是一個好爸爸，相信他只是用錯方法教仔。<br>張表示經常見李父帶同小兄弟到其店內吃東西：「兩個細路每人食三十、四十元嘅嘢，佢（李父）都畀佢哋任叫、任食。」而甚少見孩子母親同行，懷疑李父身兼母職照顧一對兒子，體諒他辛苦。</p><p>食店職員：幼子較頑皮</p><p>另一食店的陳姓女職員亦說，李家幼子較頑皮，「成日掛住睇電視，唔肯食，一碗公仔麵發脹晒」，曾因此被父責備。街坊賴太（圖）則稱曾見過李父「好惡鬧啲仔，（唔聽話）更加扭耳仔」，甚至「一巴星過去（大仔）」。賴太認為小朋友頑皮，責任在於家長。<br>■記者馮國良、徐雲庭</p></body></html>