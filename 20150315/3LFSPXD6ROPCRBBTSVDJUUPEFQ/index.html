<html><header><meta charset="utf-8"><title>求驗客手記：美斯拒簽名險撞傷球迷</title></header><body><h1>求驗客手記：美斯拒簽名險撞傷球迷</h1><p>美斯（小圖）揸車撞球迷？啲西班牙傳媒報道，有班球迷喺巴塞隆拿嘅訓練基地外面等美斯嚟，佢哋希望偶像可以停低車，同佢哋影相同簽名。等到頸都長，終於俾佢哋等到美斯駛過嚟。點知，架車完全冇諗住停低，就衝向企喺馬路嘅幾個球迷。好在嗰幾個球迷都算身手敏捷，及時避到架車，唔使俾美斯撞傷。我求大俠講句公道說話，段片影唔到邊個揸車，所以唔少球迷都話，可能鹵莽駕駛嘅係美斯嘅司機，叫啲傳媒唔好亂屈美斯。當然，亦有啲真偽難分嘅基斯坦奴朗拿度（C朗）球迷喺度唔知抽水定引人抽，話C朗一定會停車同球迷簽名喎。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>