<html><header><meta charset="utf-8"><title>羅范要教師洗腦　陳智思潑冷水</title></header><body><h1>羅范要教師洗腦　陳智思潑冷水</h1><p>【本報訊】港區人大代表兼行政會議成員羅范椒芬昨在北京，重申應將北上修讀一個月國情課，作為準教師入職基本條件，聲言不存在洗腦陰謀；另一人大兼行會成員陳智思潑冷水，指出大部份港人不接受任何強制性做法。教育學院學生會批評羅范旨在將教師變成控制下一代思想的「教育機器」，擬向羅范抗議。<br>羅范提出將上國情課，列入準教師執業條件，她昨在北京現身解畫，稱只是個人建議，未有向特首梁振英提出。她指本港教育部門和大學，都欠缺一個系統去介紹國家的方方面面，「所以先至覺得如果將來會做教師嘅學生，能夠有充裕時間全面客觀了解國家，將來（他們）睇到啲報道、或有人提出疑問時，會有個思考的框架，對佢哋理解政策係好有幫助」。<br></p><p>「俾學校自己選擇」
</p><p>羅范又反駁向準教師洗腦之說，「冇人可以洗到別人個腦，因為每個腦都係屬於自己，亦都係佢可以有獨立思考。喺一個民主社會，唔單止淨係堅持自己立場，亦都要去認識人哋嘅立場」。她又兩度稱絕對不是將佔中問題推卸老師，「老師有傳道、授業、解惑責任，而解惑正正係𠵱家好多同學聽到人講某啲嘢，或者社交傳媒睇到啲嘢，可能有啲疑惑，喺咁嘅時候應向邊個尋求答案呢？」<br>同在北京出席人大會議的陳智思表示，認識國情不是洗腦，但應由學校安排，除了北上交流，也應到其他國家交流，「喺香港，任何強制性做法不能令大部份人接受，香港市民較有選擇性，無論係食糖食鹽，或者係老師返內地多認識國情，最重要係俾學校自己選擇。」<br></p><p>教院學生會轟侮辱
</p><p>教院學生會會長梁浩正認為因政府推行國民教育不成，羅范才提議向準教師入手。他指國情課程一定有主觀立場，有洗腦之嫌，「將準教師變成教育機器，由已被洗腦嘅教師去教學生，控制下一代思想立場」。他批評羅范侮辱教師專業判斷和干預學術自由。<br>■記者倪清江</p></body></html>