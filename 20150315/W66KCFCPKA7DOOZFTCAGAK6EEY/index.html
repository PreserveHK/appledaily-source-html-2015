<html><header><meta charset="utf-8"><title>外星圖寶：飛擒大咬</title></header><body><h1>外星圖寶：飛擒大咬</h1><p>日本艷星壇蜜昨日喺成田機場所在地成田市出席戀愛祈福活動，雖然佢着和服包到實一實，但係都仲吸引到成田市隻飛機型吉祥物對佢飛擒大咬，成隻撞落壇蜜度。而壇蜜仲公開咗三大擇偶條件，係唔會動怒、唔出手打人，同埋唔會借到周身債喎。</p></body></html>